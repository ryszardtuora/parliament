Jarosław Kaczyński
Pani Marszałek! Wysoka Izbo! Rzeczywiście 16 maja  przedwcześnie, mając 66 lat, odszedł Jerzy Wilk. Był  działaczem „Solidarności”, działaczem Komitetu  Obywatelskiego w Elblągu, działaczem Porozumienia Centrum, a później Prawa i Sprawiedliwości. Był  samorządowcem przez wiele kadencji, od 1994 r.,  w radzie Elbląga. Był wiceprzewodniczącym, przewodniczącym tej rady, wreszcie prezydentem. Następnie, w ostatnich – niestety – latach swego życia  został posłem. Był nim niespełna 6 lat. Był człowiekiem zasłużonym dla Elbląga i zasłużonym dla całego przedsięwzięcia, które ma uczynić Polskę bardziej  sprawiedliwą i lepiej się rozwijającą.  Chciałbym, żeby Wysoka Izba zechciała uczcić jego  pamięć. Wieczne odpoczywanie racz mu dać Panie   Niechaj odpoczywa w pokoju wiecznym. Amen.  Dziękuję bardzo. 

Krzysztof Paszyk
Bardzo dziękuję, pani marszałek. Wysoka Izbo! Na podstawie art. 184 wnoszę o przerwę i o poproszenie na to posiedzenie Sejmu pana premiera albo osoby przez niego upoważnionej, aby wytłumaczyła Wysokiej Izbie, Polkom i Polakom, jakie skutki będzie miał zapowiedziany przez pana premiera  i pana prezesa Polski Ład w odniesieniu do sytuacji  ekonomicznej polskich rodzin. Propaganda telewizji  rządowej nie zmieni tego, że każda Polka i każdy Polak,  bez względu na to, czy pracujący w oparciu o umowę  o pracę, czy jako przedsiębiorcy, po prostu będą od najbliższego czasu obciążeni tzw. podatkiem Morawieckiego, a więc zwiększoną składką zdrowotną.  Mówimy jako PSL, jako Koalicja Polska: Nie tędy,  panie premierze, droga. Dzisiaj nie trzeba zwiększać  nakładów na służbę zdrowia, tylko ją reformować.   Bez reformy niestety to zwiększenie środków nic  nie da, bo zwiększyliśmy nakłady o 60%, a kolejki  rosną. Jesteśmy jako klub otwarci na to, aby nasz  „Pakt dla zdrowia”  uzdrowił naszą służbę zdrowia. Dziękuję.  

Kamila Gasiuk-Pihowicz
Pani Marszałek! Wysoka Izbo! Zgłaszam wniosek  formalny o odroczenie posiedzenia Sejmu do jutra do  godz. 12. Nie ma żadnej podstawy prawnej, aby Sejm  podczas tego posiedzenia zajmował się wyborem sędziowskiego członka Krajowej Rady Sądownictwa.  Właśnie teraz, w tym momencie, w Strasburgu Wielka Izba Europejskiego Trybunału Praw Człowieka  zajmuje się rozpatrzeniem skargi na nielegalne usunięcie sędziego Grzędy z legalnie działającej poprzedniej Krajowej Rady Sądownictwa, a PiS w tym samym czasie próbuje upchać kolejnego politycznego  nominata do KRS-u wbrew polskiej konstytucji,  wbrew uchwale połączonych izb Sądu Najwyższego,  wbrew wyrokowi Naczelnego Sądu Administracyjnego, wbrew orzeczeniom Trybunału Sprawiedliwości  Unii Europejskiej, ale przede wszystkim wbrew interesom Polaków. Przecież to, czy dostaniemy pieniądze  z Unii Europejskiej, zależy od przestrzegania reguły  praworządności, a wybór sędziów do KRS przez Sejm  to jest właśnie podeptanie tej reguły.    Opamiętajcie się!  

Katarzyna Kretkowska
Pani marszałek, ja nie zwracam się o przerwę,  tylko zwracam się bezpośrednio do pani marszałek,  ażeby pani marszałek zmieniła swoje zarządzenie  i dopuściła obecność posłanek i posłów na sali posiedzeń. To jest zupełnie nieuzasadnione w tej chwili,  żeby np. z 46-osobowego klubu Lewicy mogło wejść  tylko 10 posłanek i posłów. Młodzież i dzieci wróciły  do szkół. W komunikacji miejskiej nie ma już nawet  reglamentacji miejsc, nie co drugie miejsce, tylko  100% miejsc może być zajęte. W posiedzeniach komisji uczestniczymy, zajmując co drugie miejsce. Natomiast na tej sali jest nas mikroskopijna reprezentacja. To nie ma żadnego uzasadnienia, robi złe wrażenie na Polkach i Polakach, tak jakby nam się nie  chciało tu być.  Bardzo prosimy, sądzę, że nie tylko w imieniu posłanek i posłów Lewicy o zmianę tego zarządzenia. Dziękuję.  

Jakub Kulesza
Oczywiście, pani marszałek, że z wnioskiem formalnym. Katalog wniosków formalnych jest szeroki,  jeszcze mi kilka zostało, więc skorzystam z pkt 5: wnoszę o przejście do porządku dziennego.  Już uzasadniam. W porządku dziennym są oświadczenia poselskie, a bardzo mi zależy, żeby pan premier  Mateusz Morawiecki skorzystał z możliwości wystąpienia podczas oświadczeń poselskich i odniósł się do  swoich słów o tym, że ma nadzieję, że wybory w Rzeszowie nie zostaną znowu przełożone. Otóż wybory  w Rzeszowie miały się odbyć 9 maja i takie wybory  w całej Polsce miały się odbyć w 104 gminach. Tylko  w jednej gminie, w Rzeszowie, w jednym mieście, te  wybory przełożono. I teraz pojawiają się informacje,  że znowu mają być przełożone. Dlaczego? Czyżby dlatego że poseł Grzegorz Braun według różnych sondaży ma większe szanse na wejście do drugiej tury  niż kandydatka Prawa i Sprawiedliwości  niż kandydat Solidarnej Polski czy Porozumienia?  To jest pytanie do premiera Morawieckiego: Czego się pan, panie premierze boi?   Grzegorza Brauna? Dziękuję bardzo. 

Andrzej Kosztowniak
Panie Marszałku! Wysoki Sejmie! Mam przyjemność przedstawienia w imieniu Klubu Parlamentarnego Prawo i Sprawiedliwość stanowiska wobec projektu ustawy o zmianie ustawy o podatku dochodowym od towarów i usług oraz niektórych innych  ustaw z druku nr 1114.  Konieczność zmiany ustawy z dnia 11 marca 2004 r.  o podatku od towarów i usług wynika z obowiązku  implementacji do polskiego porządku prawnego przepisów unijnych dotyczących tzw. pakietu VAT e-commerce. Państwa członkowskie Unii Europejskiej,  w tym Polska, zobowiązane są do zaimplementowania w krajowych przepisach podatkowych rozwiązań  przewidzianych w pakiecie e-commerce, których celem jest pokonanie barier, w tym uszczelnienie VAT  w transgranicznym handlu elektronicznym pomiędzy przedsiębiorcami i konsumentami. Trzon tego  pakietu stanowią dyrektywy nowelizujące dyrektywę  2006/112/WE, dyrektywa VAT, które zostały przyjęte przez Radę Unii Europejskiej w grudniu 2017 r.  

Jakub Kulesza
i w listopadzie 2019 r. Głównym problemem, który  mają rozwiązać implementowane dyrektywy, jest niezadowalająca efektywność poboru podatku VAT. Wynika to w szczególności z faktu, że w znacznej mierze  tego rodzaju sprzedaż jest prowadzona przez bardzo  liczną grupę przedsiębiorców nieposiadających siedziby działalności ani stałego miejsca prowadzenia  działalności na terenie Unii Europejskiej. Klub Prawa i Sprawiedliwości będzie głosował za  powyższym projektem ustawy. Dziękuję bardzo.    

Krystyna Skowrońska
Dziękuję bardzo.  Na wstępie chciałabym powiedzieć, że razem z panem posłem Michałem Gramatyką będziemy wypowiadali się, prezentując stanowisko klubu Platformy  Obywatelskiej – Koalicji Obywatelskiej w tej sprawie.  Nie będę przytaczała tak jak moi poprzednicy,  pan minister i pan poseł z PiS-u, podstawy prawnej  dotyczącej tego, bo jest to implementacja dyrektywy  europejskiej w sprawie VAT-u. Ważne, żeby w tym zakresie VAT od sprzedaży wysyłkowej poprzez kanały  elektroniczne był pobierany. On jest, ten termin  Dotrzymujemy terminu wprowadzenia VAT-u od 1 lipca 2021 r., jeżeli będziemy szybko procedować. I w zakresie procedowania uwaga dotycząca tego, że jednak  dzieje się to trochę wolno, bo dopiero w kwietniu resort  finansów przedstawił ten projekt. O wszystkich tych  zaletach: o rozliczaniu, czyli o ułatwieniach w zakresie  rozliczeń elektronicznych w jednym okienku, a także  o zmniejszeniu kosztów obowiązku VAT, dzieleniu się  VAT-em z podmiotami czy z firmami, które handlują,  a także o wzroście konkurencyjności krajów, tzn. Polski, ale i krajów Unii Europejskiej przy zalewie tanimi  produktami, dla których niekiedy nie mamy nawet  gwarancji albo trudno się o tę gwarancję upominać,  o rozliczenie w jednym okienku  Pan minister powiedział o rzeczy istotnej, o tym,  ile do polskiego budżetu może wpłynąć, w oparciu  o szacunek z 2018 r., dodatkowych środków z tytułu  poboru VAT-u typu e-commerce poprzez ten handel  transgraniczny. Ja bym powiedziała tak: wpływa ok.  1100 mln zł. W tym roku, jeżeli powiemy, że będzie  to pół roku, to będzie połowa tej kwoty – chodzi  o stawkę podstawową. Jeżeli dyskutujemy na tej sali  o stawce podstawowej, to chciałam przypomnieć  panu ministrowi, państwu posłom z Prawa i Sprawiedliwości, że kiedyś, idąc 5 lat temu do wyborów,  państwo powiedzieli, że obniżycie stawkę podstawową VAT-u, że nie będzie ona wynosiła 23%, jak w okresie przejściowym kryzysu, tylko 22%. I przez ostatnie  5 lat państwo każdego roku pobierali 8 mld zł, z naszych kieszeni, z kieszeni tych biednych ludzi, którzy  nabywali. Nie zrobiliście państwo obniżonego VAT-u na  tzw. ubranka dziecięce w tym zakresie, bo wtedy zobaczyliście, że z tym jest problem. Możemy powiedzieć, że w tym zakresie na zasadzie konkurencyjności te podmioty, które handlują, będą z tego zadowolone. My zapłacimy miliard. Pokazano, jakie będą  wpływy. Ja bym chciała pana ministra zapytać, ile zapłacą podatnicy, bo państwo powiedzieli o wpływach.  Czy tylko tyle, czy szacujecie te kwoty w odniesieniu  do nabywania towarów z innych krajów? W jakiej wysokości? I tak jak powiedziałam, zawsze państwo próbujecie coś zepsuć. W tym zakresie, o psuciu przepisów  ustawy i przepisów dyrektywy, gdzie chcecie włożyć  swoje 5 gr, powie pan poseł Michał Gramatyka. Tak  podzieliliśmy nasze stanowisko.  Jeżeli przyjmiecie nasze poprawki, które będą  składane, będziemy głosowali za tą ustawą implementującą e-commerce VAT. Dziękuję bardzo. 

Michał Gramatyka
Postaram się zmieścić w czasie. Czcigodny Panie Marszałku! Wysoka Izbo! Poruszę tylko jeden aspekt. Unia Europejska wymaga od  nas wprowadzenia nowych rozwiązań, ale nie wymaga, żeby państwo dopinali ten parasol Wielkiego Brata, który roztaczacie tak czujnie i tak troskliwie nad  obywatelkami i obywatelami Rzeczypospolitej. Dlaczego w projektowanym art. 109b przedłożenia wprowadzają państwo kolejny element inwigilacji? Po co  wam dostęp do zestawień naszych transakcji z okresu 10 lat? Kto i w jakim celu będzie z tych informacji  korzystał? Jaki jest katalog podmiotów, które będą  miały prawo do przetwarzania tych danych? Nie kwestionujemy wagi wprowadzanych rozwiązań, konieczności ich wprowadzania. Mamy tylko nadzieję,  że usłyszymy odpowiedzi na zadane pytania.  A tak zupełnie przy okazji: jestem bardzo poważnie zaskoczony, że ustawa, która redefiniuje całą materię handlu internetowego i  wprowadza  zupełnie nowe rozwiązania dla platform transakcyjnych, nie została ujęta w porządku obrad Komisji  Cyfryzacji, Innowacyjności i Nowych Technologii  polskiego Sejmu. Bardzo dziękuję.  

Czesław Siekierski
Szanowni Państwo! Omawiany projekt ustawy  dostosowuje polskie prawo do przepisów Unii Europejskiej. Celem nowych rozwiązań jest uszczelnienie  VAT i pokonanie barier w transgranicznym handlu  elektronicznym pomiędzy przedsiębiorcami a konsumentami. Obecnie znaczna część sprzedaży towarów  konsumentom w Unii, zarówno w ramach obrotu  pomiędzy państwami członkowskimi, jak i w odniesieniu do towarów sprowadzanych do Unii z państw  trzecich, dokonywana jest za pośrednictwem elektronicznym – platformy handlowej, portalu lub innych  podobnych środków. Odbywa się to często z wykorzystaniem zlokalizowanych na terytorium Unii magazynów zapewniających kompleksową obsługę logistyczną. W znacznej mierze tego rodzaju sprzedaż  jest prowadzona przez bardzo liczną grupę przedsiębiorców nieposiadających siedziby działalności gospodarczej ani stałego miejsca prowadzenia działalności gospodarczej na obszarze Unii. Zaproponowane  zmiany mają rozwiązać problem niskiej efektywności  poboru VAT, a przy tym – relatywnie dużych obciążeń administracyjnych i kosztów ciążących na przedsiębiorcach oraz administracji skarbowej w związku  z rozliczaniem podatku należnego od transakcji i weryfikowaniem prawidłowego tego rozliczania. Zmiany w praktyce mają być korzystne dla krajowych  sprzedawców i ograniczyć pojawiające się dotychczas  nadużycia podatkowe. Zmiany czy rozwiązania proponowane w ustawie,  po pierwsze, dotyczą jednolitego progu rejestracji  w całej Unii. Pakiet ten zakłada, że dla sprzedaży  wysyłkowej zostanie ustanowiony jednolity dla wszystkich państw członkowskich próg obrotu, do wysokości którego możliwe będzie rozliczanie VAT w państwie dostawcy i według obowiązującej w nim stawki.  Po drugie, dotyczą rozliczania VAT w jednej deklaracji. Po trzecie, likwidacja zwolnień importowych  w Unii ma służyć przywróceniu równowagi konkurencyjnej pomiędzy dostawcami w Unii a dostawcami  z państw trzecich. Wreszcie, po czwarte, dokonywane  są zmiany w przypadku platform internetowych. To  nowe obowiązki dla platform pośredniczących w internetowych zakupach pomiędzy konsumentami z Unii  a dostawcami spoza Unii lub dostawcami, którzy oferować będą towary importowane spoza Unii. Na podstawie nowych rozwiązań, które zaczną obowiązywać  1 lipca, platformy internetowe przejmą dużą rolę  w zakresie uszczelniania zasad poboru VAT w ramach  Unii w transakcjach, które są dokonywane.  A więc te rozwiązania nie tylko są dostosowaniem  do wymogów i do rozwiązań wprowadzonych w ramach dyrektyw i procedur unijnych, ale także mają  istotny wpływ na wielkość środków pozyskiwanych  w ramach podatku VAT. Bardzo dziękuję za uwagę.   

Dariusz Wieczorek
Bardzo dziękuję.  Panie Marszałku! Panie Ministrze! Wysoka Izbo!  Rzeczywiście w tej chwili procedujemy nad projektem  dotyczącym zmiany ustawy o podatku od towarów  i usług oraz niektórych innych ustaw. Jak zwykle  w ostatnim czasie rodzi się pytanie do polskiego rządu:  Czemu to wszystko dzieje się tak późno? Przypominam tylko, że jeżeli chodzi o ten projekt ustawy, to jest  to implementacja dyrektyw Rady Unii Europejskiej  z 2017 r. i z 2019 r. i rozporządzenia z 2019 r. To wszystko można było zrobić dużo wcześniej. Czas na przyjęcie tej ustawy mamy do 30 czerwca 2021 r. Żeby była  jasność: ta zmiana też nastąpiła ze względu na COVID,  bo tak jako polski parlament musielibyśmy implementować to do końca ubiegłego roku. W związku z tym  taka jest pierwsza uwaga: to są środki finansowe,  które realnie tracimy. Nie ma bowiem co do tego wątpliwości, że jeżeli chodzi o kwestie związane z opodatkowaniem transakcji spoza obszaru Unii Europejskiej, to mamy z tym bardzo wielki problem. Zwracamy również uwagę, że zgodnie z Traktatem o funkcjonowaniu Unii Europejskiej postanowiono o harmonizacji przepisów dotyczących podatków  pośrednich w celu zapewnienia i ustanowienia funkcjonowania rynku wewnętrznego oraz uniknięcia  zakłóceń konkurencji. Jeżeli chodzi o zakłócenia konkurencji, to niestety ten projekt tego problemu do końca nie rozwiązuje. Najlepiej widać to w piśmie rzecznika małych i średnich przedsiębiorców z 15 kwietnia  2021 r. Z tymi argumentami trudno się nie zgodzić.  W związku z tym powstaje też pytanie, czy w trakcie  procedowania nie można byłoby uwzględnić tych  uwag, bo to są bardzo istotne sprawy, istotne kwestie,  a każdy z nas wie, że jak kupował coś przez portale internetowe, to często kupował od polskiej firmy, ale  towar przychodził z Chin i był nieopodatkowany,  a więc o 23% tańszy niż towar na polskim rynku. Do  tego dochodzi kwestia dotycząca kontroli tego całego  systemu. Myślę, że to też powinno zostać przeanalizowane w trakcie debaty nad tym projektem ustawy.  Jeżeli bowiem dane mówiące o tym, że w przypadku  towarów spoza obszaru Unii Europejskiej kontrolą  celno-skarbową objęto 1% przesyłek pocztowych i 4%  przesyłek kurierskich, są zgodne z prawdą, to możemy wyobrazić sobie skalę problemu, z jakim mamy  tutaj do czynienia. Więc tu z kolei chodzi o wzmocnienie służb celno-skarbowych, tak żeby rzeczywiście te  kontrole były intensywniejsze. Oczywiście jest też kwestia dotycząca opodatkowania podatkiem VAT wszystkich przedsiębiorców,  którzy prowadzą tego typu działalność, bez względu  na to, czy te platformy internetowe są zarejestrowane na terenie Unii Europejskiej, w Polsce czy też są  zarejestrowane poza Unią Europejską. Rzeczywiście,  sklepy internetowe współpracujące z podmiotami azjatyckimi mają wielu klientów, którzy – mówiąc krótko  – podatku VAT nie płacą, a więc trudno mówić tutaj  o konkurencyjności.  Natomiast myślę – i klub Lewicy zwraca na to  uwagę – że ten projekt jest też pewnie podstawą do  tego, żeby dyskutować w ogóle o systemie podatkowym w Polsce. Prawda jest bowiem taka, że podatek  VAT został w 2010 r. podwyższony do 23%, ale tylko  na okres przejściowy, a ten okres przejściowy trwa –  czyli chodzi tu o czas rządów Platformy i PSL, a także rządów PiS – już od 11 lat. Przypomnijmy tylko, że  zwiększenie tego podatku oznacza obciążenie dla  wszystkich, którzy zarabiają najmniej, dla 80% Polaków, którzy mają średnie dochody. W związku z tym  1% to jest 7 mld zł, które nie pozostają w kieszeniach  Polek i Polaków, tylko pozostają w całym systemie.  Tak więc myślę, że to jest też okazja do tego, ażeby  zastanowić się, czy te podatki pośrednie powinny  mieć tak wielki udział w  budżecie państwa, czy powinniśmy zdecydowanie dążyć do powrotu do stawki 22%, a być może – ustanowić niższą.  Dziękuję bardzo. 

Jakub Kulesza
Dziękuję. Panie Marszałku! Wysoka Izbo! Sytuacja związana z uszczelnianiem systemu VAT nie jest taka jednowymiarowa. Jest druga strona tego medalu, która  nazywa się: polscy konsumenci, obywatele, którzy  robią zakupy przez Internet. I z jednej strony rozumiem: mamy przez Unię Europejską narzucony system VAT, minimalną stawkę – 15-procentową. Oczywiście nasi rządzący uznali, że 15% to za mało, musi  być 22%, a najlepiej 23% – tak chwilowo, tymczasowo.  Mamy też cło. Jest też system, w którym można kupić sobie elektronikę, np. telefon komórkowy, z Chin,  z ominięciem tego VAT, tego cła. Dobrze wiemy – na  tych stronach, w związku z aukcjami elektroniki są  takie informacje – że paczki są tak oznaczane, tak  transportowane: przez Francję, przez Hamburg, że  można uniknąć tego, że celnik tę paczkę zatrzyma i doliczy VAT oraz cło. I Polacy masowo z tej opcji korzystają. To jest niekorzystne dla polskich przedsiębiorców, którzy zajmują się importem różnych rzeczy, m.in.  elektroniki, sprzedażą tego w Polsce. Skoro bowiem  bardziej opłaca się kupić taki telefon z Chin, bezpośrednio, bez VAT-u, bez cła, to po co płacić za marżę  polskiego dystrybutora? I stąd wynika też ta chęć  uszczelnienia systemu. Natomiast miejcie świadomość,  jak to wpłynie na konsumenta: Polacy teraz, po uszczelnieniu tego systemu nie będą mogli z tej furtki, której  używali tak masowo, korzystać i tym samym dla wielu Polaków, którzy dotąd robili zakupy na chińskich  portalach, takie zakupy będą droższe, ceny tych produktów będą powiększone odpowiednio: o VAT, bardzo  często też o cło. Tak że ten kij ma dwa końce. W związku z tym należałoby się zastanowić, czy  podatki to dobre rozwiązanie, czy musimy mieć aż  tak wysoki VAT. Jeżeli wysoki VAT sprawia, że opłaca się kombinować przy dostarczaniu przesyłek z zakupami internetowymi w taki sposób, by uniknąć  tego VAT, to być może dobrze byłoby się zastanowić,  czy tego VAT po prostu nie obniżyć. Nie da się go  całkowicie zlikwidować z uwagi na to, że zgodziliście  się na zasady europejskie w zakresie podatku VAT,  ale da się go obniżyć do 15%. Być może to byłoby  lepsze rozwiązanie niż zabawa w kotka i myszkę, ciągłe ściganie się w kwestii łatania systemu, który  przedsiębiorcy – o ile tak można nazwać tę strefę,  szarą strefę – omijają po to, żeby obywatele, czyli my  wszyscy, nasi sąsiedzi, nasi znajomi, mogli tanio kupować rzeczy za granicą. Dziękuję bardzo.  

Mirosław Suchoń
Uprzejmie dziękuję.  Panie Marszałku! Panie Ministrze! Wysoka Izbo!  Mam przyjemność przedstawić w imieniu Koła Parlamentarnego Polska 2050 stanowisko w sprawie  rządowego projektu ustawy o zmianie ustawy o po

Dariusz Wieczorek
datku od towarów i usług oraz niektórych innych  ustaw, ujętego w druku nr 1114. Szanowni Państwo! Przedmiotowa nowelizacja to  tzw. pakiet VAT e-commerce. Ma on na celu implementację przepisów dyrektywy Rady Unii Europejskiej nr 2017/2455 oraz przepisów dyrektywy Rady  Unii Europejskiej nr 2019/1995. Celem tych rozwiązań jest uszczelnienie systemu VAT w transgranicznym handlu elektronicznym pomiędzy przedsiębiorcami i konsumentami. W szczególności chodzi o regulację sprzedaży towarów konsumentom w Unii  Europejskiej w ramach obrotu pomiędzy państwami  członkowskimi, a także w odniesieniu do towarów  sprowadzanych do Unii z państw trzecich zakupionych przez Internet. Przepisy dotyczą tych wszystkich przedsiębiorców z terenów Wspólnoty i spoza  Wspólnoty, którzy prowadzą elektroniczną sprzedaż  towarów i usług na rzecz osób fizycznych w Unii Europejskiej niezależnie od elektronicznego kanału  sprzedaży.  Do najważniejszych zmian w tych przepisach należą m.in. wprowadzenie zdefiniowanego pojęcia wewnątrzwspólnotowej sprzedaży towarów na odległość, rozszerzenie i modyfikacja procedury szczególnej dla usług telekomunikacyjnych, usług nadawczych lub usług świadczonych drogą elektroniczną,  zdefiniowanie pojęcia sprzedaży na odległość towarów importowanych z państw trzecich, rozszerzenie  uproszczenia w postaci tzw. małego punktu kompleksowej obsługi na sprzedaż na odległość towarów importowanych z państw trzecich w przesyłkach o rzeczywistej wartości nieprzekraczającej 150 euro na  rzecz unijnych konsumentów, tzw. importowy one  stop shop, wprowadzenie w przypadkach, gdy nie  stosuje się tego, uproszczonej procedury w zakresie  deklarowania i odroczenia płatności z podatku z tytułu importu towarów w przesyłkach o wartości nieprzekraczającej 150 euro, wprowadzenie zwolnienia z podatku od towarów i usług dla importu towarów  w przesyłkach o wartości nieprzekraczającej 150 euro,  jeżeli podatek ten będzie deklarowany i rozliczany  w procedurze, o której przed chwilą wspomniałem. Największe zmiany dotkną platformy elektroniczne, które pośrednicząc w sprzedaży na rzecz konsumentów Unii Europejskiej, mogą zostać uznane za  uczestnika transakcji. W efekcie we wskazanych przypadkach zostaną one zobowiązane do poboru i rozliczenia VAT. Dla przedsiębiorców unijnych istotne jest  ujednolicenie na poziomie całej Unii Europejskiej  progu 10 tys. euro, po którego przekroczeniu zmieni  się miejsce opodatkowania VAT. Istotne zmiany dotyczą również sprzedawców spoza Unii Europejskiej,  których towary będą droższe o podatek VAT, w zasadzie już od pierwszej złotówki. Oczywistą konsekwencją przyjęcia zaproponowanych rozwiązań będzie wzrost dochodów podatkowych. Według urzędników unijnych może to być nawet ok. 7 mld euro w całej Wspólnocie. Pan minister  przed chwilą mówił o tym, że to może być ok. 1 mld zł  dla naszego państwa, dla wpływów dodatkowych do  budżetu. Oczywiście to jest z jednej strony dobra informacja, natomiast warto też pamiętać, że to będzie  miało wpływ na ceny, czyli rządowe propozycje doprowadzą de facto do wzrostu cen w części transakcji dokonywanych drogą elektroniczną przez konsumentów.  Należy jednak zwrócić uwagę na fakt, że z punktu widzenia zachowania równych warunków konkurencji na rynku niezwykle ważne jest, aby uczestnik  poruszał się w ramach tych samych reguł. Rozwój  e-commerce spowodował, że pojawiły się dysproporcje pomiędzy różnymi podmiotami. Te firmy, które  działają poza terenem Unii Europejskiej, nie podlegają części regulacji czy wręcz obchodzą przepisy,  korzystają z luk, nie stosują tych samych reguł. To  spowodowało, że są one w znacznie lepszej sytuacji  niż przedsiębiorstwa unijne. Oczywiście rodzi to zaburzenie konkurencyjności. Firmy z terenów Wspólnoty są w gorszej sytuacji, a to szkodzi całej unijnej  gospodarce. Te reguły wydają się więc słuszne, ale rząd jednak  nie ustrzegł się pewnego błędu polegającego na zaproponowaniu nadmiernych obowiązków w zakresie  dokumentowania transakcji. Otóż wprowadza on  warunek uznania WSTO za dostawę dokonaną na  terytorium państwa członkowskiego, zakończenia  wysyłki lub transportu towarów do nabywcy w przypadku, gdy towary w momencie rozpoczęcia ich wysyłki lub transportu znajdują się na terytorium kraju. Warunkiem jest przedstawienie szeregu dowodów.   Mamy jednak poczucie, że ten obowiązek  jest zbyt daleko idący, ponieważ sama dyrektywa nakłada obowiązek wprowadzenia ewidencji transakcji.  Według Polski 2050 nie ma potrzeby dodatkowo  komplikować życia naszym przedsiębiorcom, a wręcz  przeciwnie – trzeba je ułatwiać. Dlatego w imieniu  Koła Parlamentarnego Polska 2050 wnoszę o przekazanie projektu do komisji w celu znalezienia, wypracowania lepszych rozwiązań. Dziękuję bardzo.   

Marta Wcisło
Panie Marszałku! Panie Ministrze! Wysoka Izbo!  Ustawa ma podnieść poziom konkurencyjności przedsiębiorców. Oczywiście ustawa wchodzi w życie w ostatniej chwili – od 1 lipca. Ta konkurencyjność, szanowni  państwo, ma polegać na wprowadzeniu podatku VAT  od każdej transakcji, która będzie miała miejsce w In

Mirosław Suchoń
ternecie. Poprawa konkurencyjności, szanowni państwo, to dodatkowy 1 mld zł. Kto za to zapłaci? Konsument. Jakby tego było mało, szanowni państwo, to przy  każdej nadarzającej się okazji rząd wprowadza przepisy, które dają możliwość inwigilowania obywateli.  W art. 109b wprowadza się zapisy, które pozwolą na  gromadzenie wszelkich informacji, wszelkich danych  dotyczących tego, kto, co i za ile kupuje w Internecie.  Pytam: Po co wam takie dane? Czy będziecie wykorzystywać to, że np. jakiś pan kupił sobie jakiś afrodyzjak   czy środek na potencję? Po co wam takie  dane? To są dane wrażliwe. Nie powinniście ich mieć.  Dziękuję.  

Grzegorz Rusiecki
tym projektem ustawy to dobra okazja do tego, aby  zwrócić uwagę na nasze polskie, krajowe podatki.  Szalejąca inflacja, wzrost cen, także cen artykułów  spożywczych, to fakt. Wizyta w dyskoncie, supermarkecie czy sklepiku osiedlowym przy okazji cotygodniowych zakupów w przypadku wielu konsumentów  – Polek, Polaków, rodzin wiąże się z wydatkiem rzędu kilkuset złotych. Standardem staje się to, że po  takich zakupach każdy sprawdza paragon i zastanawia się, na co wydał tak dużo pieniędzy.  W związku z tym, panie ministrze, mam pytanie.  Kiedy Polacy mogą spodziewać się obniżki podatków?  Kiedy wprowadzicie państwo zapowiadaną od wielu  lat obniżkę podatku VAT z 23% na 22%? Polacy chcą  pracować, godnie zarabiać i płacić niskie podatki.  Chcą tego tu i teraz.  Nie chcą mglistych  obietnic dotyczących zmian w ramach ładu.   

Michał Gramatyka
Szanowny Panie Marszałku! Panie Ministrze!  Wysoka Izbo! Spróbujmy to wszystko zebrać w jednej  wypowiedzi. Na początku epidemii COVID, przy okazji pierwszej tarczy COVID-owej chcieli państwo  wprowadzić przepis, który dawałby dostęp do wszystkich telefonów i do wszystkich znajdujących się na  nich danych. W ustawie o e-TOLL, czyli o elektronicznej opłacie za drogi, nad którą ostatnio głosowaliśmy, przeforsowali państwo przepis, który daje dostęp do wszystkich danych lokalizacyjnych ze wszystkich smartfonów, na których będzie zainstalowana  aplikacja. W ustawach o spisie rolnym i o spisie powszechnym przeforsowali państwo przepis, w myśl  którego operatorzy muszą przekazać wam wszystkie  numery telefonów wraz ze wszystkimi numerami  PESEL i kodami TERYT. Nie wiadomo, czemu to  służy, bo nie odpowiadają państwo na pytanie o cel  przetwarzania tych danych. W końcu mamy art. 109b,  w myśl którego przez 10 lat każdy operator platformy  elektronicznej będzie musiał trzymać wszystkie dane  dotyczące transakcji przeprowadzonych zarówno  w ramach  wspólnego obszaru gospodarczego, jak i poza wspólnym obszarem gospodarczym  i udostępniać je na potrzeby Centralnego Rejestru  Danych Podatkowych. Kto będzie miał do nich dostęp i w jakim celu? Kto będzie je przetwarzał? W jaki  sposób?   

Jan Szopiński
Szanowny Panie Marszałku! Wysoka Izbo! Na  mocy postanowienia Unii Europejskiej ustawa, której  projekt dzisiaj omawiamy, miała wejść w życie 1 stycznia 2021 r. W tym dniu Polska powinna była być gotowa do wprowadzenia wszystkich regulacji oraz  powinna była dysponować wszystkimi mechanizmami wykonawczymi niezbędnymi do ich realizacji.  Przez pandemię Unia Europejska przełożyła datę  wejścia w życie przepisów na dzień 1 lipca 2021 r.  Chciałbym zapytać, gdzie był rząd, gdzie był pan premier począwszy od 2017 r., kiedy to rozwiązanie przyjęła Unia Europejska. Dlaczego nie zajęto się przygotowaniem do jego wprowadzenia i wdrożeniem stosownych przepisów i rozwiązań technicznych? Albo  rząd wprowadzi szereg koniecznych regulacji bezprawnie, bez uchwalenia ustaw, albo Polska będzie  gotowa do praktycznego wprowadzenia koniecznych  regulacji i mechanizmów z rocznym albo dłuższym   opóźnieniem. Uprzejmie proszę o odpowiedź na piśmie. Dziękuję bardzo. 

Krystyna Skowrońska
Ministrze! Do tego, o czym mówił pan poseł Gramatyka, dodałabym jeszcze dwa rodzaje inwigilowania: system IOWISZ kupiony za środki z Funduszu Sprawiedliwości oraz przekazywanie Poczcie Polskiej naszych  danych wrażliwych, które powinny być chronione, na  potrzeby zorganizowania wyborów kopertowych. To  jest skandal. Chciałabym zapytać: Czy od 2015 r. podjęli państwo jakiekolwiek działania w sprawie obniżenia podstawowej stawki VAT do 22%? Kraje Unii Europejskiej – tu się pochwalcie – m.in. Niemcy   mają stawkę podstawową na poziomie 16%. Kiedy dostosujemy się w tym zakresie do krajów Unii  Europejskiej? O inflacji moi przedmówcy już mówili.    Druga rzecz. Do budżetu wpływają również przychody z cła. Co państwo zrobili, aby jak najwięcej  środków z odprawianego u nas w kraju cła wpłynęło  do budżetu? Ile zapłacimy za rozliczenie, uszczelnienie, e-commerce, o których mówi ta VAT-owska dyrektywa? Dziękuję bardzo. 

Tadeusz Tomaszewski
nie Ministrze! 4 maja Sejm wyraził zgodę na ratyfikację przez prezydenta decyzji o zasobach własnych  Unii Europejskiej i przesłał ustawę do Senatu. Te  zasoby własne, czyli dochody Unii Europejskiej, składać się będą m.in. z opłat celnych. Tutaj przewiduje  się, że państwa członkowskie przekażą 75% tych opłat  celnych, a 25% to będą koszty obsługi. I bardzo proszę teraz o odpowiedź. Drugie źródło  to zmieniony zasób własny oparty na podatku VAT  z uproszczoną metodologią wyliczenia wysokości opłaty. Chodzi o VAT z uproszczoną metodologią wyliczenia wysokości opłaty. Bardzo bym prosił pana ministra, jeśli teraz nie jest pan w stanie odpowiedzieć,  o pisemną odpowiedź, co to oznacza.  I trzecia sprawa, dotycząca recyklingu odpadów  z tworzyw sztucznych. Uprzejmie proszę o odpowiedź  na piśmie, jak to miałoby się kształtować, jeśli chodzi  o te wpłaty własne Polski do budżetu Unii Europejskiej, na bazie roku 2020. Dziękuję. 

Andrzej Kosztowniak
Panie Marszałku! Panie Ministrze! Wysoka Izbo!  Panie ministrze, dosłownie dwa czy trzy krótkie pytania. Choć na początku jedno przypomnienie. Wszyscy wiemy, że te przepisy są implementowane. Tak jak  słyszymy teraz, jak wynika z treści wypowiedzi naszych koleżanek i kolegów z opozycji, wydaje się, że  trudno im się zgodzić z tymi przepisami, choć mają oni  świadomość, że one są implementowane, bo w swoich  uzasadnieniach do wystąpień klubowych o tym mówili. Ale to chyba pozostawię bez szerszego komentarza. Panie Ministrze! Dwa pytania. Jedno to wpływy,  które dzisiaj, do tej pory są wpływami utraconymi,  a drugie – odbudowa tego rynku na najbliższe lata.  Wiemy wszyscy bardzo dobrze, że jest to rynek mocno  rozwijający się. Transakcje w Internecie stają się de  facto podstawą handlu, szczególnie tego niewielkiego. Pytanie: Jeżeli byśmy nie wprowadzili takich rozwiązań w najbliższych latach, to jak na tym ucierpiałyby  zarówno rynek polski, jak również  rynek europejski?  

Anna Ewa Cicholska
Ministrze! Zmiana projektu ustawy o podatku od towarów i usług oraz niektórych innych ustaw to dobre rozwiązanie dla uszczelnienia systemu podatkowego VAT.  Z uwagą wysłuchałam opinii klubowych i mam do pana  ministra pytanie: Jaki wpływ na kształt systemu podatkowego będzie miało wprowadzenie europejskich  dyrektyw oraz – w perspektywie długofalowej – o ile  zwiększy to wpływ do budżetu państwa, jeśli chodzi  o środki, i jaki to będzie miało wpływ? Dziękuję. 

Mirosław Suchoń
wiedzieć, że nie wszyscy marszałkowie potrafią tak  doskonale jak pan marszałek wyrazić ten konkret. W dobrym kierunku, też tak to oceniam. Panie Marszałku! Panie Ministrze! Wysoka Izbo!  Mam dwa pytania. Pierwsze dotyczy tego, o czym  wspomniałem w wystąpieniu, w którym przedstawiłem stanowisko mojego koła parlamentarnego. Otóż  mamy wrażenie, że ta nowa procedura WSTO została znacznie bardziej obudowana biurokratycznie niż  wewnątrzwspólnotowa dostawa towarów. Pytanie: Dlaczego ten mechanizm, który w naszej  ocenie – nie tylko w naszej, ale także w ocenie, myślę,  wielu specjalistów, ekspertów – sprawdza się w WDT,  nie został zastosowany w tej nowej procedurze WSTO? I drugie pytanie: Z jakiego powodu mamy propozycję aż 10 lat retencji danych dotyczących transakcji?  Dziękuję bardzo. 

Czesław Siekierski
Dziękuję. Panie Marszałku! Wdrożenie powyższych rozwiązań przyczyni się zarówno do wzrostu konkurencyjności w ramach Unii, jak również do wzrostu konkurencyjności przedsiębiorstw unijnych wobec przedsiębiorstw z państw trzecich. Doprowadzi to także do  zmniejszenia kosztów realizacji związanych z całą  procedurą VAT-owską. A więc można powiedzieć, że  ustawa przyczyni się do zwiększenia wpływów do budżetu, i to do budżetu państwa, które jest odbiorcą tych  towarów, co jest sprawą podstawową. A zatem jakie są szacunki, jeśli chodzi o wielkość  tych kwot, które mogą z tego tytułu zasilić   budżet państwa polskiego? Dziękuję. 

Marek Rutka
Panie Marszałku! Panie Ministrze! Wysoka Izbo!  Od 1990 r. działa spółdzielnia mieszkaniowa Renawa  w Kwidzynie. W ciągu 30 lat zbudowano ponad 34 budynki, w których zamieszkało ponad 2 tys. rodzin. Pytanie: Ile mieszkań społeczna agencja najmu  ma mieć w swoim portfolio?  Ale to się wiąże z tym, jak najbardziej. Może jednak warto zastanowić się nad tym, czy warto tworzyć  kolejne twory, czy może lepiej zająć się rozwojem spółdzielczości mieszkaniowej. Dziękuję.    

Anna Paluch
Dziękuję bardzo. Wysoka Izbo! Poprawa dostępności mieszkań dla  osób o niskich i średnich dochodach, zaspokajanie potrzeb mieszkaniowych wspólnot lokalnych, łagodzenie  skutków epidemii COVID-19 na rynku najmu mieszkań, lepsze wykorzystanie istniejącego zasobu mieszkaniowego to główne cele, którym służy przyjęcie  omawianego, przedstawionego chwilę temu przez panią minister projektu ustawy. Projekt uzupełnia inne  działania rządu, które są ukierunkowane na rozwój  sektora mieszkań komunalnych i społecznych.  Wysoka Izbo! Z powodu epidemii, której skutków  doświadczamy od ponad roku, bardzo poważnie  zmniejszył się popyt na najem długoterminowy. Studenci uczą się zdalnie, a pracownicy sezonowi zza  wschodniej granicy w sporej części wrócili do domów  i nie muszą wynajmować mieszkań w Polsce. Z kolei  najem krótkoterminowy radykalnie się zmniejszył ze  względu na ograniczenia w ruchu turystycznym. Na  rynku obserwuje się spadek stawek czynszu i wzrost  liczby ofert sprzedaży mieszkań. Może to świadczyć  o tym, że do sprzedaży trafiają mieszkania na wyna

Krystyna Sibińska
Nic się nie stało, częsta pomyłka. Panie Marszałku! Wysoka Izbo! Jeśli chodzi o budownictwo mieszkaniowe, to my w okresie rządów  PiS-u przeżywaliśmy już kilka zapowiedzianych rewolucji, z których niewiele wynikło. Mieliśmy mnóstwo zmian przepisów, mieliśmy ministrów, którzy się  zmieniali, zawiadywali tym sektorem, ostatnio nawet  sam pan premier przyznał przy Nowym Ładzie, że niestety nie wyszło.   Kiedyś na posiedzeniu komisji obiecałam pani  minister, że będziemy pomagać i wspierać każdy dobry pomysł. I rzeczywiście tak będziemy robić. Jeśli  chodzi o pomysł dotyczący SAN-ów Okej, pomysł  jest dobry, natomiast oczywiście chcielibyśmy porozmawiać o nim szerzej i być może podpowiedzieć kolejne rozwiązania.  

Anna Paluch
Tak jak powiedziałam, pomysł na społeczne agencje najmu jest to element ekonomii społecznej angażujący organizacje pozarządowe, który może doprowadzić do tego, że rzeczywiście z jednej strony ci,  którzy mają mieszkania w nadmiarze i chcą mieć  zagwarantowane dobre warunki wynajmowania tych  mieszkań, będą zwolnieni z podatków i ich interesy  będą zabezpieczone. Z drugiej strony, możemy operować tymi mieszkaniami i rozwiązywać wiele problemów mieszkaniowych w poszczególnych gminach.  I tu też jest okej, tylko czy rzeczywiście pieniądze,  o których mówimy, że powinny trafić na dopłaty do  czynszów, nie powinny być przekierowane na gminy,  bo to gminy będą gwarantowały, że SAN-y będą działały, to gminy mają wpływ na kierowanie lokatorów  do wynajmowania mieszkań i to gminy w ostateczności, według zapisów projektu ustawy, mają pokrywać ewentualne niezrealizowane opłaty itd. Więc pytanie do pani minister, czy rzeczywiście nie powinniśmy iść w tym kierunku. Natomiast chciałabym też, mówiąc o polityce mieszkaniowej, w tym miejscu spytać panią minister, czy nie  burzy się pani na pomysły, które wynikają z Nowego  Ładu, mówiące chociażby o tym, że będziemy pozwalać  na budowanie domów do 70 m2. Jest to niedopowiedziane, bo wie pani, myśmy już to przeżywali. Pamiętam z dawnych czasów takie regulacje, które stanowiły, że dom nie może mieć więcej niż 220 m2,  dom z płaskim dachem, jak mówi pan prezes Kaczyński. I działy się dziwne rzeczy, bo ludzie na czas odbioru mieszkania zasłaniali jego część, budowali jakieś  ścianki. To doprowadziło po prostu do paranoi. Dzisiaj  chcemy pozwolić na to, żeby w Polsce powstawały, jak  mówią niektórzy, wręcz fawele, które obserwujemy  w krajach Trzeciego Świata. Pani Minister! Pani zapowiada również reformę  planowania przestrzennego. Jak to się ma do tego  wszystkiego? Na pewno nie będziemy na to pozwalać.  Proszę mieć na względzie to, że dopuszczenie takich  regulacji doprowadzi do absolutnego zachwiania ładu  przestrzennego, do samowoli budowlanych, do tego,  że będzie to się rozrastało w absolutnie niekontrolowany sposób. To będzie niebezpieczne. Odchodząc  trochę od tematu dodam, że już dzisiaj trzeba wskazywać na to, że jeśli mówimy o polityce mieszkaniowej, to musi ona mieć sens i wszystko musi logicznie  z tego wynikać. A więc tak jak powiedziałam na początku, owszem, społeczne agencje najmu, ale z drugiej strony  nie wiążmy ich i nie zapisujmy tego, że to tylko gmina będzie miała preferencje, żeby kierować ludzi do  wynajmowania mieszkań. Jeśli już zostanie powołana, będzie całkiem samodzielna, ale niech ma gwarancję nie gminy, ale państwa , że jeśli coś  się wydarzy, to będzie możliwość skorzystania z Funduszu Dopłat. Dziękuję.  

Wiesław Szczepański
Panie Marszałku! Wysoka Izbo! Pani Minister!  W imieniu klubu parlamentarnego Lewicy mam zaszczyt przedstawić Wysokiej Izbie nasze stanowisko  wobec projektu ustawy o zmianie ustawy o niektórych formach popierania budownictwa mieszkaniowego oraz niektórych innych ustaw, zawartego w druku nr 1070. Okres pandemii to niestety okres pewnego zahamowania, jeśli chodzi o rynek wynajmu mieszkań.  Praca zdalna, zdalne studia, brak większego ruchu  turystycznego spowodowały, że o wiele mniej osób  wynajmuje dziś lokale mieszkalne. Wiele mieszkań  stoi pustych, nie mówiąc o tym, że w Polsce brakuje  prawie 2 mln mieszkań. Celem projektodawcy jest  zatem wykorzystanie nadpodaży mieszkań na rynku  na wynajem na cele społeczne. Ustawa wprowadza  model prawny pośrednictwa między właścicielami  mieszkań a osobami fizycznymi, które mieszkania  chcą wynająć, a których nie stać na wynajem mieszkania na rynku komercyjnym. Rozwiązaniem tego problemu ma być według rządu Społeczna Agencja Najmu, w skrócie SAN. Agencja ma być panaceum na rozwiązanie problemu nadpodaży mieszkań na wynajem. Celem Społecznej  Agencji Najmu jest pozyskiwanie mieszkań na rynku  głównie od osób fizycznych. SAN oferuje właścicielom mieszkań długoletnią dzierżawę z gwarancją  czynszu, co pozwoli obniżyć w wyniku negocjacji, jak  pokazują przykłady zachodnie, stawki czynszu nawet  o 20%, jak również zmniejszyć podatek VAT. Mieszkania te będą następnie wynajmowane osobom potrzebującym. SAN przewidziany jest jako podmiot dzierżawiący  lokale mieszkalne lub budynki mieszkalne od ich  właścicieli, a następnie wynajmujący mieszkania  wskazanym przez gminę najemcom, pod warunkiem  że spełniają oni kryteria określone w uchwale gminy.  SAN będzie mogła utworzyć spółkę z udziałem większościowym gminy, organizacji pozarządowej, fundacji, stowarzyszenia albo spółdzielni socjalnej jako  podmiotu pożytku publicznego. Cały dochód SAN  zgodnie z projektem ustawy ma być przeznaczony na  działalność statutową. Ustawa określa zasady wypowiadania i zawierania umów między SAN a właścicielami dzierżawionych lokali. Jako zachętę do wejścia właścicieli lokali  mieszkalnych do tego systemu ustawodawca, jak już powiedziałem wcześniej, przewidział dla nich zwolnienie tych operacji z podatku VAT. Najemcy lokali  mieszkalnych będących w gestii Społecznej Agencji  

Krystyna Sibińska
Mieszkaniowej będą mogli korzystać z dopłat do  czynszu w ramach rządowego programu „Mieszkanie  na start”. Proponowane rozwiązania mogą stanowić  alternatywę dla budownictwa komunalnego, ale nie  w całości. Mój klub parlamentarny przyjmuje przedstawioną ustawę z zadowoleniem, zwłaszcza kiedy, pani  minister, rząd czerpie wzorce z lewicowych działań,  jakie mają miejsce w Poznaniu, bo przecież tam powstała już podobna instytucja. To właśnie tam działa od 3 lat w Miejskim Biurze Najmu podobny system.  Biuro proponuje maksymalny czynsz właścicielom  w wysokości 1200 zł brutto niezależnie od powierzchni mieszkania. Lokator płaci 40% wartości czynszu,  natomiast po wejściu w życie nowelizacji ustawy  o ochronie praw lokatorów czynsz został jeszcze obniżony. Wynajem został jednak zahamowany z uwagi na fakt, iż najpierw umowy miały charakter instytucjonalny i zawarty na czas określony, a po zmianie  prawa stały się umowami na czas nieokreślony, co  spowodowało spadek zainteresowania ze strony właścicieli. Po wejściu ustawy o SAN w życie najem znowu  może ruszyć, na co wskazuje ogromne zainteresowanie tym programem ze strony właścicieli lokali mieszkalnych. Dzisiaj właściciele lokali mieszkalnych unikają wynajmowania mieszkań matkom z małymi dziećmi niepełnosprawnymi z uwagi na ustawę o ochronie  praw lokatorów. Obawiają się, że w przypadku problemów płatniczych nie będą mogli wyprowadzać ludzi  z lokali. Jeśli pośrednikiem będzie Społeczna Agencja  Najmu, tego ryzyka nie będzie, zwłaszcza kiedy będzie  zapewniony udział gminy, gdyż agencja weźmie ten  ciężar na siebie. Jak pokazują dane finansowe Miejskiego Biura  Najmu w Poznaniu, zaległości czynszowe w ramach  tego systemu są bardzo niewielkie. Mamy nadzieję,  że utworzenie Społecznej Agencji Najmu pomoże również w pewien sposób cudzoziemcom, którzy przyjeżdżają do nas z zagranicy na stałe i stają się członkami naszej wspólnoty, w związku z czym powinni mieć  prawo do skorzystania z programów miejskich,  a więc również z oferty SAN. Chciałbym powiedzieć, że rozwiązanie problemu  mieszkaniowego osób, których nie stać na opłacanie  czynszu komercyjnego, bardzo leży na sercu Lewicy.  M.in. dlatego zabiegaliśmy o to, aby w Krajowym Planie Odbudowy znalazły się zapisy dotyczące 75 tys.  mieszkań na wynajem. Omawiana dzisiaj ustawa umożliwi obniżenie czynszu, ale również ratuje ona w jakiś  sposób osoby, które zakupiły mieszkania, które stały  się dzisiaj elementem ich majątku. Panie Marszałku! Wysoka Izbo! Pani Minister!  W imieniu klubu parlamentarnego Lewicy wnoszę  o przekazanie tego projektu  do dalszych  prac w Komisji Infrastruktury. 

Stefan Krajewski
Szanowny Panie Marszałku! Wysoka Izbo! Mam  zaszczyt zaprezentować stanowisko Klubu Parlamentarnego Koalicja Polska – PSL, Unia Europejskich Demokratów, Konserwatyści dotyczące rządowego projektu ustawy o zmianie ustawy o niektórych  formach popierania budownictwa mieszkaniowego  oraz niektórych innych ustaw, druk nr 1070.  A miało być tak pięknie! „Mieszkanie+” miało  w założeniu pomóc Polakom bez własnego M w zakupie nieruchomości: 3 mln mieszkań pani premier  Beaty Szydło, później 2 mln, 1 mln mieszkań premiera Morawieckiego. To oczekiwania. A rzeczywistość?  Po 4 latach działania programu na rynku w budowie  jest 26 tys. mieszkań. A ile jest wybudowanych, ukończonych i oddanych do użytku? Dalej, co ze spółką  Polskie Domy Drewniane, która miała wspierać  „Mieszkanie+”? Nie wybudowała ona nawet jednego  domu, a zarząd zarobił w 2 lata ponad 0,5 mln zł.  Tu trzeba oddać głos tym, na których się chce przerzucić odpowiedzialność, czyli samorządom. Samorządy uważają, że projekt nie rozwiąże problemu braku  tanich mieszkań, a tego typu agencje będą raczej rzadkością. Samorządowcy oczywiście nie mówią nie SAN-om, taką agencję zawsze można założyć, ale czy one  będą miały jakikolwiek wpływ na zmniejszenie się  kolejki oczekujących na lokale komunalne? W Zabrzu  brakuje ich ponad 10 tys., mówi Krzysztof Lewandowski, wiceprezydent Zabrza. Podobne problemy z brakiem mieszkań są w wielu mniejszych miastach, chociażby takich jak Przasnysz, co potwierdza wiceburmistrz Przasnysza. Sukcesu SAN-om nie wróży też  Leszek Hardek z Polskiej Federacji Rynku Nierucho

Wiesław Szczepański
mości. Nie sądzi on, by SAN-y miały jakikolwiek  wpływ na rynek nieruchomości. Samorządy nie będą  raczej masowo zakładać tego typu agencji. Nie bardzo  im się to opłaca. Wiąże się z tym zbyt duże ryzyko. Co  bowiem w sytuacji, gdy lokator nie będzie chciał się  wyprowadzić lub nie będzie płacił czynszu? Właściciele mieszkań pod wynajem też nie do końca muszą być  zainteresowani SAN-ami. Dla nich liczy się przede  wszystkim zysk z najmu, bo tego typu mieszkania są  dla nich zazwyczaj lokatą kapitału. Od lat w tym zakresie nic się nie zmieniło – podkreśla Leszek Hardek.  Podobne zdanie ma pan Marek Wielgo, ekspert portalu GetHome.pl. Na papierze program wydaje się atrakcyjny, jednak wysyp SAN-ów jest raczej mało prawdopodobny. Przede wszystkim nie będzie łatwo przekonać właściciela do współpracy z SAN-ami. Mówi, że  większość wynajmujących zawiera roczne umowy  najmu, aby dostosować stawkę czynszu do zmieniających się warunków rynkowych. W przypadku wydzierżawiania mieszkań SAN-om umowa byłaby kilkuletnia. Projekt ustawy nie określa sposobu waloryzacji czynszu dzierżawnego i ta kwestia ma podlegać  negocjacjom. Najbardziej prawdopodobnym rozwiązaniem wydaje się być waloryzacja czynszu o wskaźnik  inflacji. Co prawda obecnym właścicielom może się to  opłacać, ale nie wiadomo, czy tak będzie np. za 2 lata.  W poprzednich latach czynsze rynkowe rosły dużo  szybciej od inflacji i według pana Marka Wielgi właściciele musieliby się również pogodzić z tym, że nie  mają wpływu na to, kto dostanie klucze do ich mieszkania, zajmą je bowiem lokatorzy wskazani przez gminę na podstawie przyjętych przez nią kryteriów. Najpewniej każdy właściciel, który będzie rozważał dzierżawę, zada sobie pytanie, czy SAN w należyty sposób  zadba o stan techniczny jego mieszkania. W przypadku tego rodzaju spółek tworzonych przez gminy mogą  się pojawić wątpliwości. Jest to duże ryzyko dla gmin.  Co prawda SAN mógłby zobowiązać się do przeprowadzenia remontu dzierżawnego lokalu, koszty wtedy  poniósłby właściciel, który później by miał obniżać  czynsz. Tych niedopowiedzeń jest dużo: jak będzie  wyglądał kontakt z najemcami, czy urzędnicy odpowiednio wcześnie zareagują na problemy? Można mieć  wątpliwości, co będzie w momencie, kiedy zostanie  stworzona fundacja, stowarzyszenie, a do końca nie  zabezpieczy się kwestii tego, kto będzie odpowiadał za  niezapłacony na czas czynsz. Samorządowcy mają wiele obaw.  My również mamy wiele obaw. Będziemy   proponować poprawki, ale to wymaga pracy w komisji.  Przekazanie projektu do komisji jest w tym momencie  najlepszym rozwiązaniem. Dziękuję bardzo. 

Robert Winnicki
Panie Marszałku! Wysoka Izbo! Przede wszystkim ten projekt wygląda trochę jak uszczęśliwianie  na siłę, uszczęśliwianie na siłę samorządów, uszczęśliwianie na siłę właścicieli mieszkań, dlatego że tak  naprawdę nie rozwiązuje głównego powodu, z którego ludzie w Polsce nie mają mieszkań. Nie mają  mieszkań z dwóch powodów: ponieważ budownictwo,  budowanie mieszkań jest cały czas relatywnie drogie,  wysokie są koszty, a po drugie, dlatego że ludzie za  mało zarabiają i nie mogą sobie pozwolić na mieszkanie. Jeśli spojrzymy na to z tej perspektywy, jeśli  tak na to spojrzymy, to w zapowiadanym przez państwo szumnie Nowym Ładzie po raz kolejny skapitulowaliście wobec kompleksowej reformy Prawa budowlanego. W przypadku tych 70 m chodzi o to, żeby  coś rzucić, ale żeby nie podchodzić do sprawy systemowo, żeby nie rozwiązywać sprawy systemowo,  żeby nie rozwiązać tego narastającego problemu  kompleksowo. Dzisiaj już wiemy, że to, co jest skutkiem, co na pewno jest skutkiem ogłoszenia Nowego  Ładu, to wzrost, jeśli chodzi o ceny akcji deweloperów, zresztą oczywiście najczęściej zagranicznych  firm. Banki na pewno zacierają ręce. Pytanie, gdzie  w tym wszystkim jest ostatecznie konsument, gdzie  w tym wszystkim jest ostatecznie Polak, który chce  kupić własne mieszkanie. I wreszcie trzeba też zadać sobie inne pytanie.  Pani poseł, reprezentantka klubu PiS, mówiła o tym,  że SAN-y umożliwią to, żeby nie następowała gettoizacja. Niestety gettoizacja dzisiaj w miastach następuje, również w wyniku tego, jak skoncentrowane są  lokale komunalne w miastach. I to są realne wyzwania, w przypadku których powinniśmy pracować.  Powinniśmy pracować nad tym, żeby Polaków po prostu było stać na własne mieszkanie. Dziękuję.  

Dobromir Sośnierz
Zgubna pycha rozumu polega na tym, że socjalista,  regulacjonista, urzędnik nie zdaje sobie sprawy, jak  niewiele wie o tym, co próbuje regulować. Za każdym  razem, jak wtykacie te swoje niezgrabne paluchy w tryby gospodarki, to faktyczna złożoność tej gospodarki  przekracza wasze wyobrażenia, zdolności poznawcze.  W ten sposób uruchamiacie lawinę konsekwencji, których nie jesteście w stanie przewidzieć i które ostatecz

Stefan Krajewski
nie powodują mnóstwo problemów, które to problemy  rozwiązujecie kolejnymi regulacjami.  Nicolás Dávila powiedział, że ludzie o wiele częściej  by się uderzali młotkiem w palec, gdyby ból następował po roku. A gdyby w dodatku pojawiał się nie tylko  w innym czasie, ale jeszcze w innym miejscu, to już  w ogóle większość ludzi nie dostrzegałaby związku  przyczynowo-skutkowego. Niestety tak jest w gospodarce, że jeżeli wbijecie jakieś regulacje w palec gospodarki, to za pół roku dostaniecie puchliny kolan i oczywiście nie uwierzycie, jak się wam to powie wcześniej.  A potem, kiedy się stanie, nie przyjmiecie do wiadomości, że to właśnie dlatego. Dlaczego w Polsce większości ludzi nie stać na  mieszkania? Właśnie na skutek głupich, złych, uciążliwych i nieprzemyślanych regulacji. Ludzie inwestują w mieszkania, dlatego że mamy niskie stopy procentowe i względnie wysoką inflację. Nie bardzo jest  w co inwestować, bo rząd to zamknie, tamto opodatkuje. Ludzie nie mają w co inwestować, wkładają pieniądze w mieszkania. I tak rośnie bańka w przypadku  mieszkań, w związku z czym mieszkania są drogie.  W przypadku tej ustawy zastanawiamy się, jak  spowodować, żeby mieszkania jednak były dostępne.  Jednocześnie w kwietniu przyjęliśmy ustawę o inwestorach budowlanych, która znowu podnosi bariery  regulacyjne, podnosi koszty i zmniejsza konkurencję.  Ostatecznie będzie skutkowała zmniejszeniem podaży mieszkań, zmniejszeniem dostępności, zwiększeniem cen itd. Jedną ręką próbujecie naprawiać to, co  drugą równocześnie psujecie. Już uzasadnienie jest nielogiczne. Mowa jest o potrzebie interwencji na rynku w związku z nadpodażą  mieszkań. Jak stwierdziliście nadpodaż mieszkań?  Do jakich kryteriów? Jeśli jest nadpodaż, to przecież  ceny będą spadały. Ludzi będzie stać na mieszkania.  Rozumiem więc, że interwencja ma temu przeszkodzić. Chcecie, żeby ludzi nie było stać na mieszkania.  Dzięki temu gminne agencje pośrednictwa będą potrzebne. Urzędnicy uzyskają rację swojego dalszego  utrzymywania się na koszt podatnika.  Jest oczywiste, że do tego interesu podatnicy będą  dopłacać, bo gminy będą kwalifikować osoby, którym  nikt nie chce wynająć mieszkania na normalnych  zasadach, bo życiowe doświadczenie uczy, że takie  osoby np. nie płacą czynszu. Właśnie takie osoby będziemy traktować jako uprzywilejowane w tych ramach. Po co w ogóle w tym kraju ciężko pracować?  Ludzie chodzą do pracy, proszę państwa, nie dla przyjemności, tylko dlatego, że np. chcą zarobić na mieszkanie. Jeśli będą pracować więcej, ciężej i wydajniej,  to będą mieli lepiej. A to jest znowu uprzywilejowanie  tych, którym się mniej chce. Cała filozofia tego waszego rządzenia jest nakierowana na to, żeby pokazać  ludziom, że lepiej przyjść do urzędu, wywrócić kieszenie na lewą stronę i powiedzieć: Dajcie. Zabierzcie  tamtym, dajcie mnie.  Pokazujecie, że nie  warto się starać, bo jak będziemy się starać, to nam  wezmą i dadzą tamtym. Dziękuję. 

Hanna Gill-Piątek
Szanowna Pani Marszałek! Wysoka Izbo! Pani Minister! Inicjatywa społecznej agencji najmu jest inicjatywą, która jest cenna i naprawdę bardzo długo już  oczekiwana. Wszyscy, którzy się trochę interesują  polityką mieszkaniową w Polsce, popierali to, żeby  SAN-y wprowadzić, żeby te programy pilotażowe, które w tej chwili w Polsce są realizowane w bardzo podobny sposób, jak to zapisano w tej ustawie, wreszcie  mogły działać na jakiś ustawowych zasadach. I to jest  dobrze, że jest ta ustawa. Natomiast ona przyniesie więcej mieszkań o umiarkowanym czynszu. Ona w zamiarze przyniesie więcej  mieszkań dla czekających w kilkutysięcznych kolejkach, seniorów, osób z niepełnosprawnością, młodych  ludzi wychodzących z pieczy zastępczej. To adresuję  do mojego poprzednika, pana posła Sośnierza z Konfederacji, który mówił źle o tych osobach, które potrzebują wsparcia mieszkaniowego, źle z założenia.  To nieprawda. To są osoby, których po prostu na  wynajęcie mieszkania na wolnym rynku nie stać, nie  stać przez obiektywne bardzo często sytuacje, takie  właśnie, że one wychodzą z pieczy zastępczej, takie  właśnie, że są już stare i niedołężne, takie, że mają  niepełnosprawności. Na mieszkanie socjalne w Polsce czeka się 7 lat,  15 lat. Są takie osoby, które po 15 latach dostają skierowanie do lokalu, który odpowiada im wreszcie cenowo.  Jest to kompletny absurd, dlatego że de facto w Polsce nie jest realizowane to prawo do mieszkania. Te  potrzeby powinny być w większym stopniu zaspokajane  i to jest właśnie szansa społecznych agencji najmu.  Ja tylko przypomnę, jak to działa. To w założeniu  działa tak, że jest gmina, jest organizacja pozarządowa i jest wolny rynek, na którym ta organizacja pozarządowa szuka w ramach takiego, powiedzmy, społecznego Groupona, bo można tak powiedzieć, lokali  na rynku komercyjnym po to, żeby taniej je później  wynająć, żeby gmina nie ponosiła takich kosztów, ponieważ gminy zwykle takich lokali nie mają. Później,  i to jest bardzo ważna druga część, o której zaraz będę  mówić, gminy w tych mieszkaniach, w tych lokalach  zaspokajają potrzeby mieszkaniowe mieszkańców, ale  organizacja pozarządowa, która SAN prowadzi, z tymi  mieszkańcami pracuje. 

Dobromir Sośnierz
I czego nie ma w tej ustawie? No, tej drugiej części  nie ma. I o tym zaraz powiem. Otóż organizacja pozarządowa w tym systemie ma zarządzać w elastyczny sposób usługami, prowadzić usługi społeczne dla  osób, które w tych lokalach społecznej agencji najmu  zamieszkują. To, czego w tej chwili brakuje w tej ustawie, to nadanie podmiotowości organizacjom pozarządowym. To było w pierwotnej wersji, ale z wielu  zapisów rząd, nie wiadomo dlaczego, się wycofał.  W tej chwili organizacja pozarządowa po prostu sprowadzona została do funkcji takiego pośrednika na  rynku nieruchomości, który jeszcze do interesu dopłaca, bo miało być powierzenie, a teraz dopisano  wsparcie jako sposób finansowania społecznych  agencji najmu. I Habitat for Humanity, czyli organizacja, która SAN-y promowała i wprowadzała w Polsce, przesłała, zresztą chyba do wszystkich państwa,  również do rządu, szereg ważnych uwag, propozycji,  które, uważam, w tej ustawie trzeba wprowadzić –  jako Polska 2050 będziemy je promować. Wśród tych  wszystkich uwag i dobrych pomysłów przede wszystkim zwraca się uwagę właśnie na to, żeby przywrócić  możliwość wykonywania usług społecznych. Dlaczego? Dlatego że praca właśnie z osobami, które korzystają z SAN-ów, z lokatorami, to jest praca, która  warunkuje np. czasowe wnoszenie czynszów, jak  również przywrócenie możliwości wzywania do uregulowania należności.  Szanowni państwo, prowadziliśmy kiedyś badania  obszarów zdegradowanych w Łodzi, przed programem  rewitalizacji, i z tych badań wynieśliśmy jedno: dwa  niezapłacone czynsze to jest już spirala zadłużenia dla  osoby, która znajduje się w kryzysie, która jest uboga  – to spirala, z której ta osoba nie jest w stanie wyjść.  Więc naprawdę tutaj ta rola organizacji pozarządowej  w SAN-ie musi zostać wzmocniona. Dlatego że jeżeli  organizacja pozarządowa, która SAN prowadzi, będzie  mogła w taki miękki sposób pracować i monitować tę  osobę, która będzie wynajmować mieszkanie   w społecznej agencji najmu, to wtedy rzeczywiście te  czynsze będą płacone.  Na zakończenie powiem tylko, że w istniejących pilotażowych społecznych agencjach najmu zadłużenie wynosi w tym momencie 3,9%. Dla porównania: w zasobie  komunalnym w Łodzi zadłużony jest co trzeci mieszkaniec, a w zasobie komunalnym w Warszawie zadłużenie  wynosi 35%. Więc widzicie państwo różnicę 

Hanna Gill-Piątek
jak bardzo się opłaca, żeby wzmocnić rolę organizacji pozarządowych w społecznych agencjach najmu. Dziękuję. 

Agnieszka Ścigaj
Pani Marszałek! Pani Minister! Wysoka Izbo!  Mam zaszczyt zaprezentować stanowisko co do rządowego projektu ustawy o zmianie ustawy o niektórych formach popierania budownictwa mieszkaniowego oraz niektórych innych ustaw z druku nr 1070  w imieniu Koła Poselskiego Polskie Sprawy. Ustawa ma wiele plusów. Cieszę się, że znalazła swój  finał w pracach rządowych, dlatego że od paru lat wspomniana już tutaj organizacja Habitat for Humanity  realizuje z powodzeniem to, co w innych krajach europejskich się sprawdza, pomaga ludziom, którzy rzeczywiście mają problemy związane z wynajęciem mieszkania, jednocześnie wykorzystując zasoby i szanse, które  pojawiły się trudno mówić o szansach, ale jednak takie elementy się pojawiły, jeśli chodzi o nadpodaż  w mieszkalnictwie i jeśli chodzi o pandemię. Zwraca ona  uwagę na jeszcze jedną ważną rzecz: idzie to w takim  kierunku, że rzeczywiście dostrzega się rolę przedsiębiorczości społecznej, ekonomii społecznej, rolę organizacji pozarządowych w kreowaniu lokalnych usług czy  włączaniu w politykę gminy, też mieszkaniową, ale też  w inne polityki. Warto z tego modelu czy z tego kierunku myślenia korzystać w gospodarce komunalnej, w gospodarce odpadami, kulturze czy np. sporcie, bo są to  dobre rozwiązania. Społeczność lokalna, która mogłaby  uczestniczyć właśnie w planowaniu i rozwoju usług,  podpowiadać, jak rozwiązywać lokalne problemy, ma na  pewno zdecydowanie większą mądrość niż politycy czy  urzędnicy często będący tylko i wyłącznie w Warszawie  i tworzący tutaj prawo. A więc warto korzystać z tych  doświadczeń, warto korzystać z doświadczeń organizacji pozarządowych. Właśnie z uwagi na kierunek, w jakim idzie ta ustawa, z całą pewnością koło Polskie Sprawy będzie chętnie procedowało dalej nad tą ustawą.  Oczywiście te wszystkie uwagi, które zgłasza wspomniana przeze mnie fundacja Habitat for Humanity,  warto wziąć pod rozwagę. Dlaczego? Żeby zrealizować  w tym duchu ten zamysł włączania w lokalną politykę  właśnie organizacji pozarządowych, które mają mieć  bardzo dużą rolę w projektowaniu i w zaspokajaniu, we  współzaspokajaniu potrzeb, oczywiście w alternatywny  sposób, bo to nie jest rozwiązanie czy recepta na wszystkie problemy mieszkaniowe mieszkańców gminy. Warto, żeby ta organizacja pozarządowa mogła od samego początku uczestniczyć aktywnie w konstruowaniu  SAN-u, żeby nie zostało to niejako zlecone i żeby nie  była ona postawiona przed faktem dokonanym, czyli  żeby samorząd brał pod uwagę lokalną organizację i to,  co właśnie w tym projektowaniu będzie miało znaczenie. I oczywiście ta elastyczność wiąże się też bezpośrednio z kwalifikowaniem, możliwością kwalifikowania najemców przez SAN.  

Hanna Gill-Piątek
SAN może mieć samodzielność, powinien realizować inne usługi, bo tak jak wspomniała moja przedmówczyni, rzeczywiście SAN będzie miał duże znaczenie, również jeśli chodzi o przeciwdziałanie bezdomności, o której mało się mówi. A bezdomność  nadal jest problemem i ciężarem, również dla samorządów, i to dość drogim ciężarem. Warto więc byłoby, żeby SAN był partnerem, miał dużą samodzielność i żeby gmina na pewnych zasadach miała możliwość dopuszczenia w uchwale kwalifikowania najemców również bezpośrednio przez SAN. Nie zawsze  jest tak, że ten, kto ma problemy, od razu, na samym  początku zgłosi się do samorządu, ośrodka pomocy  społecznej, tylko rzeczywiście do takiego SAN-u łatwiej będzie mu przyjść z prośbą o pomoc, i to będzie  element profilaktyki. Takie poprawki są zgłaszane  przez tę organizację, ale myślę, że podczas procedowania i po dyskusji w komisji będą one poddane dyskusji również tutaj, na poziomie parlamentarnym.  Warto też o to zadbać, wspomóc, szczególnie na  tym etapie, jaki mamy teraz Rozumiem, że ten projekt będzie pilotażem, tak żebyśmy na przyszłość  wyciągnęli wnioski, co działa, a co nie działa. Ale  myślę też, że jak w przypadku każdego pilotażu i nowych narzędzi wprowadzonych do obrotu prawnego  byłoby warto, żeby rząd pomyślał o jakimś zasobie  finansowym, żeby wspomóc gminy, choćby nawet tylko żeby wspomóc dodatkowe usługi w SAN-ach, żeby  to nie był ciężar SAN-u. Bo wszystkie pieniądze, które SAN będzie miał z zysku, tak jak każdy podmiot  ekonomii społecznej – bo rozumiem, że to będzie podmiot ekonomii społecznej – będzie przeznaczał na  kolejne inicjatywy i rozwiązania w samorządzie.  Może więc warto wspomnieć o tym, że rząd powinien  zaplanować jakiś system centralnego dofinansowania  samorządów, które zdecydują się na realizację tego  pilotażowego programu. Mam nadzieję, że szereg rozwiązań zachętowych, które się znalazło w tej ustawie, będzie dobrą alternatywą, tak by udało się rozwiązać problem mieszkalnictwa, który jest ogromny  i którego od lat nie udaje się rozwiązać – mimo że  płyną na to duże środki – w konstruktywny sposób,  w oparciu o zasadę partnerstwa, współpracy, zrozumienia i konstruowania usług na poziomie lokalnym.   Dziękuję.  

Grzegorz Rusiecki
Pani Marszałek! Wysoka Izbo! W związku z tym,  że milion mieszkań pana premiera Morawieckiego na  razie funkcjonuje tylko w świecie wirtualnym, to  każdą inicjatywę, która ma na celu zapewnienie  mieszkań najbardziej potrzebującym, należy przyjąć  z optymizmem i radością.  Jeżeli chodzi o społeczne agencje najmu, to trzeba  powiedzieć, że jest to z gruntu rzeczy inicjatywa dobra,  bardzo fajnie, że rząd obserwuje, co się dzieje w samorządach, i czerpie z dobrych doświadczeń m.in. miasta  Poznania. Dzięki tej inicjatywie dajemy możliwość  właścicielom uzyskiwania stałego dochodu z wynajmowania mieszkań, najemca ma zagwarantowane  bezpieczeństwo i korzystanie z lokali, natomiast gmina będzie mogła dysponować lokalami, których nie  musiała wybudować czy też zakupić. Natomiast rodzą się pewne pytania i wątpliwości,  więc prosiłbym o udzielenie informacji. Kto zrekompensuje gminie ewentualne dopłaty do czynszu, różnicę w tym czynszu? Kto odpowiada za zniszczenie  mieszkań?  To nie jest częsty proces, ale  zniszczenia się zdarzają. Kto będzie za te zniszczenia  odpowiadał? Kto będzie decydował o tym, która osoba, która rodzina uzyska mieszkanie? Prosiłbym również o odpowiedź na piśmie. Bardzo dziękuję.  

Wiesław Szczepański
Pani Marszałek! Wysoka Izbo! Na wstępie chciałem powiedzieć, że SAN oczywiście nie stworzy nowych mieszkań, jest rozwiązaniem problemu związanego z mieszkaniami istniejącymi i ewentualnie  niższego czynszu. Mam pytanie, pani minister, czy  jednak ta ustawa nie będzie obciążeniem dla gmin?  Dlaczego? Państwo zakładacie, że w pierwszym roku  powstaną jednak dwa SAN-y, potem trzy, potem  maksymalnie 45. Jeśli miasto Poznań rocznie dopłacało do SAN ok. 1,5 mln zł, to łatwo w sumie możemy  policzyć, że w dużych miastach wystarczy to na pięć  SAN-ów. Moje założenie jest takie, jeśli w roku dziesiątym ma być 9 mln, to czy państwo nie zakładacie  zwiększenia środków finansowych na SAN-y? Ile  

Agnieszka Ścigaj
SAN-ów według państwa istnieje już dzisiaj na podobnych zasadach? Ile może powstać? Bo państwo  zakładacie, że na 2,5 tys. gmin tylko 45. To są cztery  duże miasta. Jakby wystartowała Warszawa, to mogę  powiedzieć, że ona sama zje te  9 mln zł.  Czy przewidujecie państwo większe dofinansowanie? 

Krzysztof Truskolaski
Dziękuję.  Pani Marszałek! Wysoka Izbo! Pani Minister! Jest  to oczywiście malutki kroczek w dobrą stronę. My  jako Koalicja Obywatelska jesteśmy za tym, żeby dalej procedować nad tym projektem w Komisji Infrastruktury. Pani minister, boję się, że niestety ten  projekt będzie skazany na porażkę, tak samo jak był  skazany na porażkę wasz –  rządu PiS-u – projekt  „Mieszkanie +”. Obiecaliście w 2015 r., że wybudujecie 100 tys. mieszkań na wynajem. Ile wybudowaliście? Pani minister, proszę o konkretne dane, ile  przez te prawie 6 lat udało się wybudować mieszkań,  a ile tych mieszkań udało się wybudować w województwie podlaskim? Bo z tego, co wiem, w stolicy  województwa, czyli w Białymstoku, wybudowano  mieszkań zero. Nie udało wam się więc rozwiązać  problemu mieszkalnictwa w Polsce. Mam też pytanie, dlaczego zlikwidowano dobrze  funkcjonujący program „Mieszkanie dla młodych”.  Pani minister, ok. 3 mld zł  udało się przeznaczyć na ten program. Grubo ponad 100 tys. osób cieszy się z własnego  „m”, a wy po prostu zlikwidowaliście ten program  z powodów politycznych.  

Anna Ewa Cicholska
Dziękuję. Szanowna Pani Marszałek! Wysoka Izbo! Pani  Minister! Zmiana ustawy o niektórych formach popierania budownictwa mieszkaniowego oraz niektórych  innych ustaw to dobre rozwiązanie, szczególnie  dla osób o niskich dochodach. Po wysłuchaniu opinii klubowych mam do pani  minister pytanie: Czy funkcjonowanie społecznej  agencji najmu usprawni system wynajmu mieszkań  i czy rozrusza koniunkturę na rynku? Dziękuję.   

Maciej Konieczny
Pani Marszałek! Wysoka Izbo! Klęska projektu  „Mieszkanie+”, brak ustawy reprywatyzacyjnej, powrót do chybionych praktyk mieszkaniowych Platformy Obywatelskiej polegających na tym, żeby rzucać pieniędzmi w banki i deweloperów, napędzając  tylko wzrost cen mieszkań – to wszystko powoduje,  że rzadko mamy okazję chwalić politykę mieszkaniową Prawa i Sprawiedliwości. Ale ten konkretny pomysł, pomysł społecznych agencji najmu, jest pomysłem dobrym, bo może stanowić – oczywiście w ograniczonym stopniu – alternatywę dla krótkoterminowego, niestabilnego najmu bądź też kredytu na 40 lat.  Tylko żeby stanowił taką alternatywę, żeby był  atrakcyjną opcją dla ludzi, którzy chcą spokojnie zaplanować życie w perspektywie nie 5, ale 10, 15 lat,  którzy chcą mieć gwarancję, że będą mogli w danym  miejscu, w danym mieszkaniu wychowywać dzieci,  to warto by dać gminom możliwość podpisywania  umów na okres dłuższy niż tylko te 5 lat. Stąd moje  pytanie: Dlaczego maksymalny czas tych umów wynosi 5 lat  i czy jest możliwość, żeby był on  dłuższy? Dziękuję. 

Daria Gosek-Popiołek
Pani Marszałek! Wysoka Izbo! Ta ustawa to krok  w dobrym kierunku. Obecnie, przy szalejących cenach rynkowych za metr kwadratowy, coraz więcej  

Wiesław Szczepański
osób po prostu na kredyt nie stać. Rodziny wpadają  w tzw. lukę czynszową, czyli nie mogą zdobyć kredytu, a jednocześnie zarabiają zbyt dużo, by ubiegać się  o mieszkanie komunalne. W 2019 r. ten problem dotyczył ok. 40% Polaków – tak podawał Bank Gospodarstwa Krajowego. Dlatego potrzebujemy jak najszybciej zastosować adekwatne narzędzia, by poprawić sytuację mieszkaniową obywatelek i obywateli,  by nie musieli latami wynajmować mieszkań na wolnym rynku czy zapożyczać się u rodziny i znajomych  na wkład własny. Dziwi więc, dlaczego w tej ustawie  ograniczono katalog form prawnych, jakie mogą przybierać społeczne agencje najmu, tylko do spółdzielni  socjalnych. Co ze zwykłymi spółdzielniami? Skąd to  wykluczenie, skoro stoimy przed jednym z najpoważniejszych wyzwań społecznych ostatnich 30 lat, jakim jest przestrzeganie konstytucyjnego prawa Polek  i Polaków do mieszkania?  I na miejscu koleżanek i kolegów z Platformy Obywatelskiej nie chwaliłabym się  programem wspierania deweloperów i banków, co skutecznie przez lata swoich rządów uprawiali. Dziękuję.   

Paulina Matysiak
Szanowna Pani Marszałek! Wysoka Izbo! Wprowadzenie instytucji społecznej agencji najmu to dobry pomysł, ale też nie miejmy złudzeń, że przyczyni  się on znacząco do rozwiązania kryzysu mieszkaniowego. Sytuacja jest dramatyczna. Deficyt mieszkaniowy  na koniec 2019 r. wyniósł 650 tys. mieszkań. Obiektywnie najtrudniejsza jest sytuacja rodzin z dziećmi,  zwłaszcza tych wielodzietnych, osób samotnie wychowujących dzieci, a także ludzi młodych. Warto tutaj  jeszcze podać dane: mieszkania, które przeznaczone  są dla osób o niższych dochodach, mieszkania komunalne, mieszkania w ramach towarzystw budownictwa społecznego, mieszkania zakładowe, stanowiły  w 2019 r. jedynie 2,2% liczby nowo wybudowanych  mieszkań.  Co do omawianej ustawy to, uwaga, powinien w niej  zostać umocowany obowiązek przywrócenia przez  społeczną agencję najmu stanu technicznego mieszkania, w jakim znajdowało się ono w momencie przekazania mieszkania agencji w chwili  zakończenia obowiązywania umowy. Dlaczego takie  rozwiązanie się nie pojawiło? 

Krystyna Sibińska
Pani Marszałek! Wysoka Izbo! Z jednej strony zapisy ustawy mówią, że to rada gminy określa w formie aktu prawa miejscowego kryteria, zasady itd., po  drugie, to gmina wskazuje osobę fizyczną, z którą  SAN zawiera umowę, po trzecie, to na gminę się nakłada obowiązek sprawozdawczości, bo to gmina  przesyła do ministra właściwego wszelkie informacje. A z drugiej strony ta gmina nie ma żadnego  wsparcia ze strony państwa. A więc albo, nazywając  społeczną agencją najmu to, co ma powstać, zachowajmy tę społeczność i zostawmy pełną samodzielność tym agencjom, albo po prostu nie czarujmy i nie  mówmy, że wypełniamy pewne zasady ekonomii społecznej i oddajemy to organizacjom pozarządowym,  bo tak de facto nie jest. Jeśli gmina ma wpływać na  to, to ja tu widzę pewien dysonans i  warunki funkcjonowania. I cały czas upominam się o dopłaty dla gmin, jeśli one mają być gwarantem funkcjonowania tej ustawy.  

Artur Łącki
Gdy patrzę, proszę państwa, jak realizujecie swoje obietnice, które wymagają inwencji twórczej i menedżerskiej biegłości, to wydaje mi się, że tak mniej  więcej na 20%, bo z tych 100 tys. mieszkań, które  obiecaliście, 26 tys. jest chyba w budowie, bo nic nie  skończyliście. Tymczasem naród bierze sprawy we  własne ręce. W moich gminach, w których mieszkam,  buduje się teraz około, a nawet ponad 7 tys. mieszkań. To jest gmina Dziwnów, gmina Rewal, gmina  Trzebiatów – niewielkie gminy. No właśnie, ale czy  to są faktycznie mieszkania? Są to lokale, które są  20–30-metrowe, w porywach do 40 m, tzw. apartamenty na wynajem. Te apartamenty, w których nikt  nie jest zameldowany, oddawane są później w arendę  

Daria Gosek-Popiołek
różnym agencjom, które to agencje wynajmują je  turystom, pobierając od nich opłaty, płacąc pewnie  i wszystkie podatki należne państwu, czyli podatek  dochodowy i podatek VAT – a może i nie.   Ale czy płacą podatki gminne? Czy kiedykolwiek  państwo liczyliście, jakie straty przynoszą gminom  takie mieszkania? Takie mieszkania są opodatkowane zazwyczaj podatkiem 0,81 gr za m2 lub najwyżej podatkiem 8,37, a wszystkie inne tego typu są  opodatkowane podatkiem 24 zł. Różnica w przypadku 40-metrowego mieszkania wynosi 924 zł za rok.  To jest 7 mln zł z tych 7 tys. mieszkań, które się  teraz skończą. 

Artur Łącki
Proszę państwa, czy kiedyś weźmiecie się za ustawę, która to uporządkuje? Dziękuję bardzo.  

Marcelina Zawisza
Szanowna Pani Marszałek! Wysoka Izbo! Młodzi  ludzie, którzy w wieku 25–34 lat nadal mieszkają  z rodzicami, stanowią 45,1% wszystkich młodych ludzi w tym wieku. Brakuje 2 mln mieszkań. „Mieszkanie+” to klęska i nawet nie będę tego komentować.  Te ponad 70 tys. mieszkań na wynajem, które znalazło się w KPO, znalazło się tam tylko i wyłącznie  dzięki negocjacjom Lewicy. W Nowym Ładzie śladem  Platformy Obywatelskiej Prawo i Sprawiedliwość decyduje się na dofinansowanie banków i deweloperów.  Jak to wygląda w Europie? Około połowa Szwajcarów, Niemców i Austriaków decyduje się na wynajem.  Co więcej, wyraźnym trendem w większości krajów  europejskich jest odchodzenie od własności. W Polsce  wynajmuje co 20. osoba. Społeczna agencja najmu to  krok w dobrym kierunku, ale ten krok nie może być  traktowany jako zastępstwo  za budowę  mieszkań na wynajem. A tutaj państwo PiS haniebnie abdykowało.  

Wiesław Buż
Pani Marszałek! Wysoka Izbo! Projekt ustawy  wprowadzający zmiany polegające na powołaniu społecznych agencji najmu zakłada powołanie podmiotów prowadzących w celu tworzenia warunków do  zaspokojenia potrzeb mieszkaniowych. Projekt zakłada, że SAN-y mogą działać w formie spółki z o.o.,  spółki akcyjnej, fundacji, stowarzyszenia bądź spółdzielni socjalnej. Dlaczego ogranicza się podmioty  gospodarcze, literalnie wskazując te, które według  projektodawcy mają prawo realizować te zadania?  Uważam, że do tego pakietu podmiotów należy dopisać spółdzielnie mieszkaniowe. Te, które funkcjonują, mają wspaniałą kadrę, dobre zaplecze, często zaspokojone potrzeby inwestycyjne, mogłyby z powodzeniem realizować te zadania. Proszę ewentualnie   rozważyć uzupełnienie tego projektu. Dziękuję bardzo.  

Dariusz Wieczorek
Pani Marszałek! Wysoka Izbo! Oczywiście pewnie kierunek jest dobry, natomiast mam kilka pytań. Po pierwsze, jak będzie rozwiązany chociażby  problem ubezpieczenia tego majątku? Rozumiem,  SAN wynajmuje czy dzierżawi ten lokal od właściciela, ale przez 5 lat ktoś musi to ubezpieczać. Po  drugie, jak będzie rozliczana kwestia remontu?  W międzyczasie rzeczywiście może dojść do dekapitalizacji tego majątku. Po trzecie, sama formuła  polega na tym, że od kogoś jest wynajmowane mieszkanie za 1000 zł i jest możliwość, że za 1200 zł można je wynająć na podstawie jakiegoś kryterium innym osobom, bo przecież te podmioty muszą z czegoś żyć. W związku z tym mam takie pytanie: Czy  nie należy ustawowo ograniczyć poziomu tego ewentualnego narzutu? I ostatnie  pytanie  dotyczy liczby mieszkań w skali kraju, które według  oceny ministerstwa mogą podlegać tego typu działalności. Dziękuję bardzo.  

Jan Szopiński
Pani Marszałek! Wysoka Izbo! Stanowisko mojego  klubu w sprawie mieszkań na wynajem jest jednoznaczne i niezmienne: Lewica wszelkimi siłami będzie dążyła do stworzenia mechanizmów sprzyjających powstawaniu takich mieszkań oraz mechanizmów dopłat z budżetu na etapie ich powstawania  oraz eksploatacji. Projekt utworzenia społecznych  agencji najmu muszę uznać za bardzo ciekawy, ale  niestety silnie niedopracowany. Projekt stworzenia  struktur z określonymi obowiązkami sprawozdawczymi dla zarządzania pulą 2 tys. mieszkań w skali  kraju przez 45 niezależnych SAN-ów bez jednoznacznego wskazania źródeł finansowania ich działalności  statutowej jest praktycznie niewykonalny. Cały projekt w tym zakresie ma obecnie charakter bardziej  życzeniowy, stąd wymaga dopracowania na etapie  prac sejmowych. Uprzejmie proszę też o informację,  jakie środki otrzymają gminy  z punktu  widzenia zarządzania SAN-em. Poproszę o odpowiedź na piśmie. Dziękuję bardzo. 

Tadeusz Tomaszewski
Pani Marszałek! Wysoki Sejmie! Ustawa o społecznych agencjach najmu przewiduje, że mogą być  one prowadzone m.in. przez stowarzyszenia, spółdzielnie socjalne i fundacje. Stowarzyszenia będą  mogły otrzymać od gminy to zadanie w formie opisanej w ustawie o pożytku publicznym i wolontariacie, m.in. poprzez wspieranie, czyli dofinansowanie,  tego zadania publicznego lub powierzenie, czyli sfinansowanie, tego zadania publicznego. Ale tutaj wprowadzono również nowelizację ustawy o pożytku publicznym. Chodzi właśnie o to nowe zadanie publiczne, tworzenie warunków do rozwoju mieszkalnictwa  dla zaspokojenia potrzeb wspólnoty samorządowej.  Chciałbym zapytać, czy ustawodawca przewidział również możliwość wystąpienia z własnej inicjatywy organizacji pozarządowej  do gminy o realizację takiego zadania publicznego w formie społecznej agencji najmu. Dziękuję.  

Krzysztof Grabczuk
Pani Marszałek! Wysoka Izbo! Pani Minister! Proszę państwa, problem mieszkaniowy to dzisiaj jeden  z największych problemów w Polsce. Ceny mieszkań  są dzisiaj wyjątkowo wysokie, chyba biją wszelkie  rekordy. Nie wierzę w te obietnice rządu, nie wierzę w obietnice PiS, ponieważ tych obietnic było bardzo dużo  i wiemy, jak to się skończyło, chociażby te przysłowiowe 100 tys. mieszkań. Społeczne agencje najmu  mogą po części rozwiązać niektóre problemy, bowiem dzisiaj mamy taką sytuację, że są właściciele  mieszkań, którzy ich po prostu nie chcą wynajmować – w najtrudniejszej sytuacji są matki samotnie  wychowujące dzieci i rodziny – w obawie przed tym,  że ta umowa nie będzie mogła być w przyszłości rozwiązana. Zatem jest to jakieś rozwiązanie. Ale zachęcam państwa, twórzcie zachęty dla tych, którzy mają  część środków finansowych, zachęty w postaci zwolnień od podatków  czy też różnego rodzaju  dopłat. I pamiętajcie o jeszcze jednej rzeczy przy tym  programie, żeby on się udał – o wsparciu dla poszczególnych gmin. Bardzo dziękuję.  

Janusz Kowalski
Szanowna Pani Marszałek! Szanowni Państwo!  Mogę powiedzieć ze swojego doświadczenia jako byłego wiceprezydenta Opola, który odpowiadał za politykę komunalną w zakresie mieszkań, że oczywiście ten kierunek ustawy jest absolutnie wskazany  i bardzo dobry, natomiast musimy się zmierzyć z najważniejszym problemem. Każdy samorządowiec, który odpowiadał za przydział lokali komunalnych, odpowie na to pytanie w taki sposób jak ja, ponieważ jest  pewnego rodzaju nielogika: z jednej strony mamy głód  mieszkań i inwestujemy w nowe mieszkania, i bardzo  dobrze, z drugiej strony jednak ustawa o ochronie  praw lokatorów uniemożliwia wypowiadanie umów  najmu osobom o wysokich dochodach, przez co 10–15%  – mówię na przykładzie Opola – mieszkań jest zajętych przez osoby, które w ogóle w tych mieszkaniach  nie mieszkają, chcą je wykupić albo wynajmują i na  tym zarabiają, a osoby o niskich dochodach czekają  na mieszkania latami. Ta kwestia moim zdaniem  powinna połączyć wszystkich 460 posłów, ponieważ  zadaniem gminy jest zaspokajanie potrzeb mieszka-niowych , spraw komunalnych, więc mieszkanie komunalne powinno być traktowane jako czasowe dla osób o niskich dochodach. Warto nad tym  się pochylić, przez to uwolnimy bardzo dużo mieszkań komunalnych i osoby o wyższych dochodach  będą klientami firm deweloperskich. Warto nad tym  się zastanowić i rozstrzygnąć ten problem. 

Katarzyna Kretkowska
Pani Marszałek! Wysoki Sejmie! Tak jak już pan  Wiesław Szczepański zaznaczył w stanowisku klubu  Lewica, forma społecznej agencji najmu była praktykowana z sukcesem w Poznaniu, który reprezentuję, zresztą ten projekt był realizowany z inicjatywy  Klubu Radnych Lewicy, którego miałam wówczas  przyjemność być przewodniczącą. Nie dotyczy on  mieszkań deweloperskich, lecz istniejących mieszkań w zasobie kamienic prywatnych i pozwolił realizować pomoc mieszkaniową tym osobom, którym  gmina chciała pomóc, a dla których nie miała wystarczającej ilości mieszkań. On się bardzo udał, ale  został zahamowany przez zmiany w ustawie o prawach lokatorów i Poznań czeka z utęsknieniem na  ten projekt, który  umożliwi powrót do tej  praktyki. Natomiast ta forma nie jest rozwiązaniem  wszystkich problemów mieszkaniowych, to jest jedna z form i byłaby bardzo oczekiwana. Jednak na  pewno kwota, która jest przewidziana w budżecie,  9 mln, i to za 10 lat, jest zupełnie niewystarczająca,  bo sam Poznań w ciągu roku wydawał 1,5 mln na  takie wypłaty.  

Franciszek Sterczewski
Szanowna Pani Marszałek! Wysoka Izbo! Społeczne agencje najmu mają szansę stać się ważnym narzędziem poprawiającym politykę mieszkaniową.  Żeby tak się stało, nie może być to kolejny pomysł,  który ładnie wygląda w Power Poincie, a w rzeczywistości niewiele zmienia. Odpowiedzialność za tworzenie społecznych agencji najmu ma spoczywać na  gminach, jednak na skutek pandemii i polityki rządu wiele miast jest w bardzo trudnej sytuacji i może  nie być w stanie brać na siebie kolejnych zobowiązań  finansowych. W ocenie skutków regulacji czytamy,  że do 2030 r. powstanie ok. 45 społecznych agencji  najmu, które mają dysponować jedynie 2 tys. mieszkań. To kropla w morzu potrzeb. W jaki sposób rząd  planuje wesprzeć samorządy w tworzeniu społecznych agencji najmu? Co zamierzacie zrobić, by ten  projekt nie był jedynie PR-ową wydmuszką? Dziękuję.   

Agnieszka Hanajczyk
Pani Marszałek! Wysoka Izbo! Zgadzam się z większością moich przedmówców, że jest to krok w dobrym  kierunku. Rynek mieszkaniowy wymaga wsparcia  i niewątpliwie każda inicjatywa, która poprawi sytuację na tym rynku, jest bezcenna. Dla mnie ważne jest  też to, że ta inicjatywa wyrasta z doświadczeń organizacji pozarządowych. Natomiast chcę zadać pytanie  – trochę nawiążę tutaj do sugestii pana posła Janusza  Kowalskiego, zgadzam się – czy przy okazji procedowania nad tym projektem zastanawialiście się państwo nad tym, czy nie warto uelastycznić zasad najmu komunalnego, który jednak ma wiele mankamentów. Właśnie to uelastycznienie mogłoby przynieść  bez mała tyle korzyści  co ta inicjatywa,  o której dzisiaj mówimy. I chcę jeszcze zapytać o taką rzecz: Jaki poziom  czynszu w stosunku do rynkowego, jak państwo zakładacie, będzie osiągnięty w związku z przedłożoną  propozycją? Dziękuję bardzo.   

Małgorzata Niemczyk
Pani Marszałek! Wysoka Izbo! Mam pytanie, czy  ten projekt to faktyczny projekt, czy tylko projekt  propagandowy, którym będzie się mógł rząd PiS-u  pochwalić. Działalność SAN będą mogły prowadzić  stowarzyszenie, fundacja, spółka – wszyscy, którzy  podpiszą umowę z gminą. 

Janusz Kowalski
SAN będzie dzierżawić mieszkania od ich właścicieli – czyli gwarancja terminu uiszczania czynszu, stabilnego użytkowania i utrzymania mieszkań w dobrym stanie. Co z ubezpieczeniami?  Ja się zastanawiam, czy przesłanki są uczciwe. Czy  czasem w dobie pandemii nie chodzi tutaj o jakieś drugie dno. Pytam o pieniądze, które są, i o zwroty oraz  gwarancje dla gmin. Czy ta kasa, te 9 mln, jest wystarczająca? Wszyscy wiemy, że nie, że jest to kropla w morzu potrzeb, jeśli chodzi o zasoby lokalowe, zasoby  mieszkaniowe. Potrzeby ludzi są o wiele większe.  Są duże zaległości czynszowe. Mieszkania komunalne, mieszkania socjalne powinny być czasowo  weryfikowane. Osoby, które korzystają z tych zasobów,  powinno się systematycznie sprawdzać. W Łodzi jest kolejka ponad 7 tys. osób, długo  się czeka. Kto zrekompensuje gminie środki?  Poproszę o odpowiedź na piśmie, ile mieszkań  wybudowaliście w ramach programu „Mieszkanie+”  w województwie łódzkim i w Łodzi w 2020 r. Dziękuję.   

Marta Wcisło
Dziękuję. Pani Marszałek! Wysoka Izbo! Szanowni Państwo!  Rząd obiecał obywatelom 100 tys. mieszkań. W ramach programu „Mieszkanie+” zrealizował około  26 tys. Dziś tworzy społeczne agencje najmu, czyli  pośrednictwo pomiędzy właścicielem lokalu a wynajmującym, tym o niskich dochodach. To dobra forma,  właściwy krok w dobrą stronę, jak najbardziej. Ale  w tym całym przedsięwzięciu jest oczywiście haczyk.  Ten haczyk polega na finansach. To całe przedsięwzięcie jest na barkach samorządów, które mają gwarantować ten program, określać kryteria i dokonywać sprawozdawczości.  Moje pytanie brzmi: Dlaczego w projekcie ustawy  nie ma złotówki dla samorządów na zrekompensowanie kosztów? Moje pytanie brzmi: Kto pokryje koszty  samorządom? I ostatnie pytanie: Ile rząd wybudował  mieszkań w ramach programu „Mieszkanie+” w województwie lubelskim?  Dziękuję.   

Krzysztof Paszyk
Bardzo dziękuję. Pani Marszałek! Wysoka Izbo! Dane są przerażające, jeśli chodzi o liczbę osób mieszkających dzisiaj  ciągle z rodzicami, bo to jest ok. 35%. To jest jeden  z gorszych wyników w Europie w przypadku osób już  samodzielnych zawodowo, którzy ciągle mieszkają  z rodzicami. To dowodzi jednej rzeczy – że tych  mieszkań nie ma.  To jest projekt, który oczywiście idzie w dobrą  stronę. Ale to nawet nie krok w dobrą stronę, tylko  malutki kroczek. Zasadniczo potrzeba nam dobrego,  perspektywicznego programu budowy mieszkań. Wielu oczekiwało właśnie czegoś takiego po planie odbudowy, po ładzie prezentowanym przez premiera i prezesa Kaczyńskiego, a usłyszeliśmy o płaskich domach  z pewnym poddaszem budowanych w ramach jakiejś  bardzo dziwnej procedury. Ja chciałbym dzisiaj dowiedzieć się, o co chodzi z tymi płaskimi domami  z pewnym poddaszem i jak ma wyglądać procedura   budowania takich domów, aby były bezpieczne i nie groziły żadnymi konsekwencjami dla  mieszkańców. Dziękuję.  

Małgorzata Niemczyk
dzisiaj kupić mieszkanie, czy nie. Tu mamy do czynienia z osobami, które nie mogą kupić mieszkania  i w najbliższym czasie tego mieszkania nie kupią,  a muszą gdzieś mieszkać. Dlaczego taki model wypracowany we współpracy  gmin z OPP, z organizacjami pozarządowymi? Właśnie dlatego, że taki model najlepiej funkcjonuje. Model, który wzięliśmy na warsztat, czyli poznański  model współpracy, to właśnie zaangażowana gmina,  co przyniosło kilkaset mieszkań w społecznej agencji  najmu w mieście Poznań. Jeżeli weźmiemy dane Habitat for Humanity, to okaże się, że jest to tylko 20 mieszkań. Widzimy, jaka jest skala, widzimy, że to wsparcie Dlaczego gmina, która ma kolejkę osób potrzebujących, ma całą administrację, infrastrukturę, nie  ma środków na tworzenie społecznych agencji najmu? Bo są środki na efekty ich pracy, a nie na ich  tworzenie. Jeżeli to jest w oparciu o gminną infrastrukturę, to to jest po prostu zadanie ustawowe gminy. To nie jest żadna nowość w tym zakresie. Zresztą  same samorządy chciały tej ustawy, same o nią zabiegały i postulowały taki, a nie inny jej kształt. Koszty tego programu są niczym w porównaniu  z budową nowych mieszkań. Jeżeli miasto Poznań  wydawało 1,5 mln rocznie, to to jest koszt zakupu,  wybudowania pięciu mieszkań. A możemy mieć ich  kilkaset w zasobie, nie wydając w zasadzie żadnych  środków, nie angażując, nie budując ich, w zasadzie  od ręki. Jest to model współpracy, który funkcjonuje  w wielu krajach europejskich i nie wzbudza jakichś  większych wątpliwości, że jest to warte tej ceny. Dlaczego spółdzielnie mieszkaniowe? Spółdzielnie  mieszkaniowe funkcjonują w innym reżimie. Żeby  nabyć mieszkanie w spółdzielni mieszkaniowej, trzeba  mieć pieniądze na wkład do spółdzielni mieszkaniowej. To jest zupełnie inny reżim, inny system. Spółdzielnie co do zasady nie wynajmują dzisiaj mieszkań,  tylko szukają, mają swoich spółdzielców, którzy w innej  formule są zainteresowani tymi mieszkaniami. Zresztą spółdzielnie musiałyby te mieszkania też wybudować.  Mówimy tutaj o mieszkaniach głównie na rynku.  W związku z czym taki model współpracy, który  tutaj przewidzieliśmy, wydaje się nam najbardziej optymalny. Proszę nie zapominać, że zarówno SAN, gmina,  jak i późniejszy najemca zawierają cywilnoprawną  umowę najmu i dzierżawy. Wszystkie kwestie, o których państwo powiedzieliście, wzajemne rozliczenia,  są uregulowane w takiej umowie i udział gminy w ponoszeniu kosztów dzierżawionego mieszkania albo  remontu tego mieszkania jest każdorazowo określony w umowie współpracy zawieranej między SAN  a gminą. Może być nawet taka sytuacja, że SAN wyremontuje to mieszkanie w zamian za upust w czynszu. Ubezpieczenie będzie takie samo jak przy każdym innym wynajmowanym lokalu. Jeśli byście się  państwo zastanawiali, kto będzie oddawał te lokale  Największa dewastacja lokali mieszkalnych, lokali,  które nadają się do zamieszkania, następuje przy najmie krótkoterminowym, czyli właśnie takim, w którym najemca nie mieszka w tym mieszkaniu dłużej  niż kilka dni i dokonuje zniszczeń, za które później  płaci tylko i wyłącznie wynajmujący. Tutaj mamy to  całkowicie uregulowane i materia umów dzierżawy  i najmu co do stanu mieszkania może regulować takie kwestie. Nie ma tutaj żadnego przymusu, jest  pełna dobrowolność. Wynajmujący zgadza się dobrowolnie na takie warunki, jakie są mu zaproponowane.  Jaka będzie różnica w czynszu? Szacujemy, że ok. 50%.  Mieszkania w SAN-ach będą o połowę tańsze, wszystko zależy od zaangażowania  gminy. Dopłaty z „Mieszkania na start” trafiają bezpośrednio do  najemców i też stanowią, obniżają u wynajmującego   o ok. 20%. I teraz to wszystko zależy od zaangażowania gminy. Jeśli ono będzie wyższe, to ten procent  może być niższy. Zwracam uwagę na taki bardzo prospołeczny,  wręcz mogłabym powiedzieć: socjalny, a nawet interwencyjny charakter tej ustawy. Tutaj pojawiły się  różnice, chodzi o to żeby wzmocnić OPP, dać pieniądze na funkcjonowanie. Wtedy mielibyśmy do czynienia z zarzutami, że chcemy tworzyć jakieś podmioty,  którym właśnie powierzymy pieniądze, i nie wiadomo, czy one wykorzystają je we właściwy sposób.  Właśnie dlatego dofinansujemy efekty, a nie samo  funkcjonowanie.  

Kazimierz Smoliński
Dziękuję bardzo. Pani Marszałek! Wysoka Izbo! Mam przyjemność przedstawić stanowisko Klubu Parlamentarnego Prawo i Sprawiedliwość wobec ustawy o zmianie ustawy – Prawo o prokuraturze, ustawy o finansach publicznych oraz niektórych innych ustaw,  druk nr 1086. Tak jak pan minister stwierdził, tryb zarządzania  sumami depozytowymi uzyskanymi w związku z postępowaniami prowadzonymi lub nadzorowanymi  w powszechnych jednostkach organizacyjnych prokuratury nie jest obecnie uregulowany. Do sum tych  należą kwoty poręczeń majątkowych, środki finansowe ujęte w zabezpieczeniu majątkowym czy zatrzymane jako dowody rzeczowe w związku z prowadzonymi lub nadzorowanymi postępowaniami karnymi.  Ponadto do sum depozytowych objętych projektowaną regulacją zaliczają się także sumy depozytowe  związane z bieżącym funkcjonowaniem jednostek  organizacyjnych prokuratury, takie jak wadia czy też  zabezpieczenia należytego wykonania umowy. Katalog ten jest otwarty. Przechowywanie sum depozytowych w różny sposób – bo tutaj nie ma do tej pory regulacji – utrudnia  kontrolę nad tymi sumami i uzyskiwanie danych na  ich temat, sprawia też, że poszczególne podmioty są  odmiennie traktowane w zależności od tego, która  jednostka prowadzi lub nadzoruje postępowanie, które tego dotyczy.  Projektowana ustawa proponuje, aby sumy depozytowe uzyskane w związku z postępowaniami prowadzonymi lub nadzorowanymi w powszechnych  jednostkach m.in. prokuratury lub z bieżącym funkcjonowaniem tych jednostek, były przechowywane na  rachunkach depozytowych ministra finansów, funduszy i polityki regionalnej, prowadzonych przez  Bank Gospodarstwa Krajowego, na tych samych zasadach co depozyty sądowe. Aby to osiągnąć, trzeba  projektowaną regulację wprowadzić i dokonać zmiany  w kilku ustawach, m.in. w ustawie – Prawo o adwokaturze, w ustawie o finansach publicznych, w Kodeksie  karnym wykonawczym, w ustawie – Prawo o ustroju  sądów powszechnych.  Projektowany przepis przewiduje, że rachunki  będą prowadzone w złotych, w euro, dolarach amerykańskich, funtach brytyjskich, frankach szwajcarskich. Dotychczas zgodnie z ustawą rachunki te były  prowadzone w dowolnej walucie obcej, lecz w praktyce Bank Gospodarstwa Krajowego i tak prowadził te  rachunki w tych pięciu proponowanych walutach.  Środki w innych walutach notowanych w tabeli kursów banku krajowego lub pośrednika kasowego banku krajowego będą wpłacane na rachunki depozytowe prowadzone w złotych po przeliczeniu według  kursu danej waluty. Sumy depozytowe powszechnych  jednostek prokuratury przechowywane do tej pory  będą musiały w ciągu 6 miesięcy od wejścia w życie  projektowanej ustawy być przeniesione na rachunki  

Arkadiusz Myrcha
Dziękuję bardzo. Pani Marszałek! Wysoka Izbo! Panie Ministrze!  Nie sposób mi zgodzić się z moim przedmówcą, przedstawicielem Klubu Parlamentarnego PiS, z tym, że  projekt ustawy zawiera uzasadnienie konieczności  wprowadzenia zmian legislacyjnych opisanych w projekcie ustawy. Tak naprawdę ani autorzy projektu ze  strony rządowej, ani pan poseł z klubu PiS-u nie  wskazali, jaki de facto istnieje dzisiaj problem ze  środkami zdeponowanymi na rachunkach bankowych w toku postępowania przygotowawczego prowadzonego przez prokuratora albo w toku postępowań nadzorowanych przez prokuraturę. Mówimy  w tym projekcie ustawy o środkach, które trafiają do  tzw. depozytów, stanowią różnego rodzaju zabezpieczenie na poczet przyszłych orzeczonych kar i różnego rodzaju środków karnych o charakterze finansowym, są to m.in. poręczenia. Mówimy więc de facto  w tej ustawie nie o środkach publicznych, tylko mówimy o środkach prywatnych zdeponowanych na  rachunkach bankowych jednostek organizacyjnych  prokuratur, które dzisiaj tymi środkami zarządzają. Projektodawcy proponują, żeby te środki, blisko  2,5 mld w skali kraju rocznie, zostały przekazane na  rachunki bankowe do dyspozycji, wyłącznej dyspozycji, ministra finansów.  Rodzi się kluczowy i zasadniczy problem: a dlaczegoż to minister finansów ma dysponować środkami, które nie są środkami publicznymi? Przecież do  czasu zapadnięcia prawomocnego orzeczenia sądowego środki zdeponowane na rachunkach bankowych  nie są środkami publicznymi, są pieniędzmi prywatnymi. Dlaczego więc minister finansów uzyskuje tym  projektem ustawy prawo do zarządzania środkami  prywatnymi, które przecież w przypadku orzeczenia  korzystnego np. dla osoby oskarżonej trafią z powrotem w ręce osób wpłacających te środki do depozytu?  Na to pytanie autorzy projektu odpowiedzi nie udzielają. To nie jest wątpliwość, którą zgłaszam tutaj ja  jako jedyny poseł czy pewnie zgłaszają moi koledzy  z sił opozycyjnych. Są to wątpliwości zgłaszane także  w toku konsultacji przez Narodowy Bank Polski,  przez Związek Banków Polskich. To problem, który  nie jest bagatelny, mówimy o prawnej ochronie prywatnych środków pieniężnych. Ale widać, że ta konstytucyjna zasada nie ma większego znaczenia, bo  chyba te problemy finansowe budżetu są większe, niż  wszyscy wiemy. Bo dlaczego w takim trybie, powiedzmy sobie: pozakonstytucyjnym, ministrowi finansów  jest potrzebny bieżący dostęp do 2 mld zł? Czyżby  potrzebny mu był jakiś drobny system pożyczkowy  w ramach budżetu państwa do zabezpieczenia środków, które są objęte wydatkami budżetu państwa,  a na które dzisiaj nie ma pokrycia w planie finansowym? Czy naprawdę mamy taką sytuację, że budżet  państwa rękoma ministra finansów ma potrzebę sięgania do prywatnych pieniędzy obywateli, żeby zaspokajać potrzeby budżetowe? Jeżeli tak, to proszę  to wprost napisać: że zmieniacie państwo charakter  środków zdeponowanych na rachunkach prokuratury i od momentu wpłaty stają się one środkami publicznymi. I wtedy minister finansów może sobie  nimi zarządzać. Ale proszę to określić wprost, zamiast lakoniczne  tłumaczyć, że jest potrzebna kontrola, że dotychczasowe formy kontroli się nie sprawdzały. Nie wymieniacie żadnego przykładu, żeby to jakoś potwierdzić.  W jaki sposób minister finansów ma sprawować kontrolę? O jakiej kontroli w ogóle mówimy? Czemu ma  ona służyć? Jakie są dzisiaj problemy wynikające z nadzoru jednostek prokuratury nad tymi środkami? Widzimy, że prawdziwe intencje, którymi kierują się  projektodawcy, to nie są te opisane w projekcie ustawy i w uzasadnieniu. Chodzi o problemy budżetowe   ministra finansów. Dlatego na tym etapie  oceniamy projekt negatywnie i liczymy na refleksję  ze strony projektodawców. Liczymy, że ten projekt  zostanie po prostu głęboko zmieniony. Dziękuję bardzo.   

Anna Maria Żukowska
Pani Marszałek! Wysoka Izbo! Ja akurat cieszę  się, że minister Ziobro przekazuje ten nadzór mini

Kazimierz Smoliński
strowi finansów. Wydaje mi się, że te środki będą  jednak bezpieczniejsze pod nadzorem ministra finansów niż pod nadzorem, tak jak jest w tej chwili, jednostek prokuratury. Uważam, że ta zmiana powinna  zafunkcjonować w polskim systemie prawnym, ponieważ mamy już od dłuższego regulacje dotyczące  depozytów sądowych, a w prokuraturze hulaj dusza  – każda jednostka prokuratury organizuje to sobie  we własny sposób. Mam nadzieję, że Ministerstwo  Finansów będzie nadzorowało depozyty, które oczywiście pochodzą również z wadiów i z różnych zabezpieczających środków finansowych, a nadzór będzie  przeprowadzany rzetelnie. Ta zmiana rzeczywiście  jest zmianą techniczną. Lewica nie dostrzega tutaj  problemu kładzenia przez ministra finansów łapy  na pieniądzach prywatnych. W momencie, kiedy te  środki będą podlegały zwrotowi, będą zwracane na  takiej samej zasadzie, jak w przypadku systemu,  który obowiązuje obecnie, jeżeli chodzi o jednostki  prokuratury, które nimi dysponują. To są przecież,  tak samo jak wcześniej, rachunki bankowe, z tym  że tutaj chodzi o Bank Gospodarstwa Krajowego.  Dziękuję bardzo. 

Krzysztof Paszyk
Bardzo dziękuję. Pani Marszałek! Wysoka Izbo! Panie Ministrze!  Klub Parlamentarny Koalicji Polskiej, jeśli chodzi  o przedłożoną nowelizację ustawy – Prawo o prokuraturze, ustawy o finansach publicznych oraz niektórych innych ustaw, uważa, że Ministerstwo Sprawiedliwości ma oczywiście pełne prawo do tego, aby  szukać rozwiązań, które w tym wypadku usprawniają zarządzanie depozytami pochodzącymi z różnego  typu środków będących zabezpieczeniami. Powinno  odbywać się to na gruncie prawa, w sposób jasny,  uporządkowany. Niestety, nie sposób wyzbyć się wrażenia, że faktycznie jest to próba stworzenia gorącej  linii kredytowej dla Ministerstwa Finansów. Mamy  wątpliwości dotyczące tego, że status środków prywatnych nie jest w żaden sposób zabezpieczony, zagwarantowany chociażby przez zapis w treści ustawy. Chcielibyśmy, panie ministrze, zachęcić do tego,  żeby w toku pracy poświęcić tym wątpliwościom jakąś refleksję. Jesteśmy skłonni do tego, aby w toku  dalszych prac komisji tak dopracować tę ustawę, żeby  nie budziła kontrowersji. Mam nadzieję, że tak się  stanie. Dziękuję bardzo.  

Robert Winnicki
Pani Marszałek! Wysoki Sejmie! Jeśli mowa o funkcjonowaniu prokuratury, to warto sobie dzisiaj,   w 2021 r., zadać pytanie, jak funkcjonuje prokuratura w Polsce, skoro z jednej strony 9 maja działacze  Komunistycznej Partii Polski swobodnie paradują  z sierpem i młotem pod pomnikiem żołnierzy sowieckich, a z drugiej strony prokuratura w Polsce od 2 lat  ściga setki działaczy narodowych, próbując w sposób  absurdalny powiązać działalność narodowców, w tym  moją, posłów oraz osób, które działają od niedawna,  nastolatków, nieletnich, ze śmiercią Pawła Adamowicza. Mamy do czynienia z jakimś kuriozum. Trwające od lat śledztwo ma charakter inwigilacji, ma  charakter ciągłego wzywania ludzi do tego, żeby odpowiadali na setki pytań. Zdaje się, że kiedy w ramach pomocy prawnej w tym śledztwie ja odpowiadałem w prokuratorze, na Policji, to zadane zostało  150 pytań. Wiele z nich było po prostu absurdalnych  i w ogóle niezwiązanych z tematem, którego dotyczy  postępowanie. Chodzi o pytania dotyczące np. mojego stosunku do imigrantów czy imigracji. Pytam: Co się dzieje w prokuraturze? Co się dzieje po 6 latach? Gdzie jest ta zmiana? Bo nadal wszystko działa tak, jak za Platformy, np. nadal na wniosek  prokuratury działacze narodowi są skazywani tylko  za to, że ośmielili się wyjść i stanąć spokojnie przeciwko agresywnej, wulgarnej manifestacji LGBT? To  jest rzeczywistość. To jest rzeczywistość na Podkarpaciu. W tym roku zostali oni skazani na grzywny.  Najpierw pobici przez policję, a potem skazani na  grzywny. Szanowni Państwo! To jest pytanie o zmianę systemową. To jest pytanie o to, czy ta zmiana systemowa rzeczywiście się dokonuje, dokonała. Jeśli tak, to  jakie są jej przejawy? Bo my mamy do czynienia  w tym momencie ze śledztwem na polityczne zlecenie, na polityczne zamówienie. To wygląda tak, jakby  służby specjalne robiły sobie katalog działaczy, miejsc,  nazwisk, adresów. Przychodzą do domów ich rodzin.  Tak, tak to wygląda. Czy to jest jakaś współpraca  między ministerstwem spraw wewnętrznych a prokuraturą, żeby pod tym pretekstem, pod tym pozorem zrobić katalog działaczy? Do czego to jest potrzebne? Zwracam się do Ministerstwa Sprawiedliwości,  żeby przy okazji tej debaty zajęło się również tą sprawą, ponieważ jest to rzecz niesłychana i jako żywo  akurat to śledztwo przypomina tak naprawdę czasy  Platformy Obywatelskiej. Dziękuję.  

Tomasz Zimoch
Pani Marszałek! Wysoka Izbo! W uzasadnieniu  projektu tej ustawy słusznie podkreśla się, że zmiany  w kilku ustawach podyktowane są koniecznością uregulowania trybu zarządzania depozytami uzyskanymi w związku z postępowaniami prowadzonymi lub  nadzorowanymi przez prokuraturę, w szczególności  pochodzącymi z zabezpieczeń majątkowych oraz wpłat  poręczeń majątkowych. Wspomina się, że dotąd to postępowanie z zabezpieczonymi depozytami było bardziej intuicyjne, wzorowane na postępowaniu z depozytami sądowymi. Te zmiany techniczne rzeczywiście są potrzebne.  Depozyty trzeba przechowywać rzeczywiście w sposób cywilizowany. Takiej pełnej regulacji dotychczas  w tym zakresie nie było i mogły zdarzać się różne  kłopoty. Takie opinie pojawiają się ze strony prokuratorów. Ale jak to często bywa w przypadku projektów rządowych, pojawia się spora dawka nieufności,  czy nie kryją się w tym projekcie prawne niespodzianki. Koło Parlamentarne Polska 2050 negatywnie ocenia projekt, bo minister finansów ma zostać uprawniony do czasowego zarządzania, w celu sfinansowania potrzeb pożyczkowych budżetu państwa oraz  w związku z zarządzaniem długiem Skarbu Państwa, środkami pieniężnymi zgromadzonymi na rachunkach depozytowych z obowiązkiem ich zwrotu  na każde żądanie wraz z należnymi odsetkami. W istocie zatem środki te stanowią źródło pożyczkowania  dla resortu finansów bez jakiejkolwiek zgody prokuratora. Przecież zgromadzone na rachunkach środki  nie są środkami publicznymi, tylko w zdecydowanej  części prywatnymi. Naszym zdaniem brak zatem  w demokratycznym państwie prawa legitymacji do  tego, by nadawać ministrowi finansów uprawnienia  do dysponowania tymi środkami. Dziękuję bardzo.   

Grzegorz Rusiecki
Pani Marszałek! Wysoka Izbo! Zanim rozpoczniemy jakiekolwiek zmiany, zawsze zadajemy sobie pytanie: Dlaczego, czemu to ma służyć? Przyznam szczerze, że w trakcie czytania tego druku, projektu ustawy, takie pytanie rzeczywiście się rodzi. Czemu mają służyć te zmiany? Dlaczego pieniądze,  które dzisiaj są w depozytach sądowych, którymi, najogólniej mówiąc, dysponuje wymiar sprawiedliwości,  mają przejść do ministra finansów? Czy minister finansów naprawdę potrzebuje jakiejś zwiększonej  wiedzy dotyczącej tego, kto wpłaca, jakie to są środki i z jakich źródeł one pochodzą? Czy też chodzi  o jakąś, nie wiem, chwilówkę zaciąganą w społeczeństwie przez rząd, żeby sfinansować własne zadania? Bardzo proszę, panie ministrze, o udzielenie odpowiedzi na te pytania, bo rzeczywiście intencje wprowadzania tych zmian są absolutnie niejasne. Dziękuję.  

Jan Szopiński
Pani Marszałek! Wysoka Izbo! Ustawodawca proponuje zmianę polegającą na zwolnieniu prokuratora z ponoszenia kosztów wykonania postanowienia o zabezpieczeniu majątkowym. W myśl proponowanej zmiany z prokuratora ustawowo zdejmuje się wszelką odpowiedzialność materialną za wadliwość wydanych  postanowień o zabezpieczeniu majątkowym i ich wykonawstwo. W efekcie końcowym koszty wykonania  wadliwie wydanego postanowienia poniesie jak zwykle obywatel, niezależnie od rezultatu postępowania.  Czy o to chodziło autorom tej regulacji? Nie sposób  się z tą regulacją zgodzić, albowiem forma zabezpieczenia majątkowego zaczęła być w postępowaniach  przygotowawczych wręcz nadużywana w stosunku  do osób podejrzanych. Uprzejmie proszę pana ministra o odpowiedź  w tej sprawie na piśmie. Dziękuję bardzo. 

Michał Urbaniak
Pani Marszałek! Panie Ministrze! Wysoka Izbo!  Ciężko poprzeć ustawę, w której minister finansów  będzie mógł zarządzać w zasadzie częścią majątku  prywatnych ludzi. Nie wiadomo po prostu, co się  z tym może wydarzyć. Skoro już tutaj jestem i rozmawiamy o prokuraturze, to warto zadać pytanie. Otóż prokuratura  w Gdańsku zajmuje się dziś jedną bardzo polityczną  sprawą mającą na celu de facto szykanowanie ludzi  związanych – nawet luźno – z Młodzieżą Wszechpolską. Happening medialno-polityczny stał się pretekstem do tego, by funkcjonariusze Policji nachodzili  młodych ludzi w ich domach, szkołach czy też wypytywali sąsiadów o to, czym ci młodzi ludzie się zajmują. To są z reguły wolontariusze, aktywiści. Kierownictwo MW czy też liderzy polityczni również byli  przesłuchiwani, również byli nachodzeni. Interesuje  mnie to, jaki jest ukryty cel tej sprawy ,  o co chodzi ministerstwu. Bo dlaczego młodzi ludzie mają być szykanowani? 

Tadeusz Tomaszewski
Pani Marszałek! Panie Ministrze! W uzasadnieniu projektu ustawy napisano, że w tej chwili na rozproszonych rachunkach jednostek prokuratury jest  prawie 2,6 mld zł. Ustawodawca wskazuje, że tych  rachunków było ponad 400, a w tej chwili z obliczeń  wynika, że będzie ponad 500 związanych z kosztami  obsługi. Czy uregulowanie, które w tej chwili wprowadzamy, czyli jednolity system, wiąże się też z tym,  że te rachunki będą prowadzone przez Bank Gospodarstwa Krajowego z dostępem do bankowości elektronicznej dla jednostek prokuratury? Jakie przewiduje się koszty? Krótko mówiąc, czy koszty związane  z prowadzeniem tych rachunków bankowych w nowym systemie przez jednostki prokuratury , które ponoszą, będą zdecydowanie mniejsze?  Dziękuję. 

Kazimierz Smoliński
Pani Marszałek! Wysoka Izbo! Panie Ministrze!  Kontynuuję przedstawioną w pytaniach kwestię kosztów, ale najpierw chciałbym odnieść się do tego, o czym  mówili przedstawiciele Koalicji Obywatelskiej. Nie  wiem, czy przeczytaliście, panowie, tę ustawę. Przecież ustawa mówi o ujednoliceniu pewnych zasad.  Jeżeli w przypadku innych spraw sądowych, komorniczych mamy rachunki w Banku Gospodarstwa  Krajowego i nagle w przypadku prokuratury jest  inaczej, to chcemy to ujednolicić. Myślę, że pan minister to potwierdzi. Mam pytanie: Czy jest jakieś zagrożenie dla tych środków, jeżeli będą one w depozytach Banku Gospodarstwa Krajowego na kontach  Ministerstwa Finansów, a nie na kontach poszczególnych prokuratur, i czy z tego tytułu wynikną oszczędności? Jeżeli będą oszczędności, to jakie? Czy może  będą z tego tytułu jakieś koszty po stronie obywateli, którzy na różnych etapach postępowań prokuratorskich te środki mają w różny sposób zabrane?   Dziękuję bardzo. 

Sprawozdawca
Pani Marszałek! Wysoka Izbo! W imieniu Komisji  Zdrowia chciałbym przedstawić sprawozdanie o rządowym projekcie ustawy o zmianie ustawy o świadczeniach opieki zdrowotnej finansowanych ze środków publicznych oraz niektórych innych ustaw. To  sprawozdanie zawarte jest w druku nr 1122. Ustawa,  przedłożenie rządowe, była skierowana do wiadomości państwa posłów w druku nr 1013. Sejm na posiedzeniu 15 kwietnia, zgodnie z regulaminem Sejmu, skierował powyższy projekt do ponownego rozpatrzenia do Komisji Zdrowia. Komisja  Zdrowia w tej materii spotykała się dwa razy. Na  pierwszym spotkaniu 13 kwietnia przeprowadzono  pierwsze czytanie. W komisji przyjęto wniosek o odrzucenie projektu w pierwszym czytaniu. Sejm nie  podzielił opinii posłów, komisji i ponownie skierował  projekt do rozpatrzenia. Spotkaliśmy się 22 kwietnia  i przeanalizowaliśmy ponownie całą ustawę.  Sekretarz Stanu w Ministerstwie   Sprawiedliwości Michał WośO czym jest ta ustawa? Ta ustawa jest ustawą  w zasadzie porządkującą. Nie bardzo rozumiem, o co  chodzi opozycji, jeśli chodzi o jakąś centralizację.  Otóż plany zdrowotne, mapy zdrowotne istnieją  w Polsce, a zostały wprowadzone dokładnie w sierpniu 2014 r. – a więc nie przez ten rząd, nie przez tę  ekipę parlamentarną – w ustawie o świadczeniach.  Zakładała ona, że na poziomie województw tworzy  się określone mapy potrzeb zdrowotnych. Ta ustawa  to porządkuje i te mapy zdrowotne dalej będą oczywiście konstruowane na tym poziomie, ale cała procedura przygotowania oraz nadzór będą kierowane  centralnie przez ministra zdrowia.  Polska nie jest krajem federacyjnym, jest krajem  jednolitym. W Polsce na Podkarpaciu, na Śląsku czy  w Zachodniopomorskiem na grypę, na COVID choruje się podobnie, mniej więcej podobna jest epidemiologia, nie ma więc powodu, żeby nie stworzyć  jednego planu map potrzeb zdrowotnych, oczywiście  pod egidą tych, którzy mają największe kompetencje  i umiejętności merytoryczne. Minister zdrowia w zasadzie zlecił, wyznaczył tutaj trzy bardzo ważne instytucje: Narodowy Instytut Zdrowia Publicznego,  dawny Polski Zakład Higieny, który cieszy się ponad  100-letnią tradycją, instytut, który zajmuje się zdrowiem publicznym, Narodowy Fundusz Zdrowia, bo  on od 18 lat jest nosicielem wszystkich danych dotyczących zachorowań, epidemiologii, kosztów itd.,  oraz Agencję Oceny Technologii Medycznych i Taryfikacji, bo ona od kilku lat zajmuje się nie tylko oceną  przydatności danych terapii do leczenia, ale również  ich taryfikacją, czyli określeniem, jakie mogą być  koszty. Oczywiście plany będą głównie kierowane  przez ośrodki wojewódzkie, wojewodów, natomiast  decydujące znaczenie będzie miał minister zdrowia,  w oparciu o te kryteria, które są zawarte w tej nowelizacji ustawy. Jedną nowością, która tu jest, i to chyba jest bardzo słuszne, to jest to, co nazywa się planem transformacji, krajowym planem transformacji. To jest  nowość. Po co nam mapy, jeżeli ich nie umiemy realizować? Mapy istniały przecież i nikt nie potrafił ich  specjalnie zrealizować, ponieważ one były od Sasa do  Lasa i niekoniecznie kompatybilne w środowisku całego naszego kraju. Te plany transformacji, krajowej  transformacji, zakładają jedną rzecz. Otóż proszę  państwa, jesteśmy od ponad roku w sytuacji pandemicznej i już wiemy, że klasyczne metody leczenia,  klasyczne postępowania medyczne ulegną gwałtownemu przyspieszeniu. Kto jeszcze parę lat temu myślał, że z takim ogromnym impetem wejdzie telemedycyna? I tej telemedycyny my się nie pozbędziemy,  ona będzie z nami, bo ona usprawnia wiele procesów  diagnostyki i leczenia. W związku z tym te wojewódzkie plany potrzeb zdrowotnych będą weryfikowane,  oceniane przez instytucje, które wymieniłem, i minister będzie decydował, jakie są plany potrzeb zdrowotnych, jednocześnie po to żeby umieć kreować te  zmiany transformacji, które są konieczne, czyli chodzi o odpowiednie obiekty i infrastrukturę, ludzi,  konieczność zastosowania technologii medycznych,  też nie wszędzie, tylko w wybranych ośrodkach, bo  wiemy, że niektóre terapie medyczne potrafią być  bardzo drogie i w związku z tym muszą być dedykowane tam, gdzie najlepiej się je wykonuje. W czasie prac komisji myśmy przyjęli pewne poprawki posłów opozycji. Dziękuję zwłaszcza Lewicy,  która pofatygowała się i przedstawiła określone poprawki. Pochylaliśmy się nad nimi, dyskutowaliśmy  o nich i niektóre uwzględniliśmy. Natomiast Koalicja  Obywatelska nie była skłonna przedstawić żadnych  poprawek, powtarzam, żadnych poprawek. Pewnie  zgłosi je teraz, nie wiadomo po co. Nie wiadomo po  co, ponieważ był na to czas na posiedzeniu 22 kwietnia. Myśmy się przychylili do części  tych  lewicowych rzeczy i uważamy, że  Z pełną świadomością jako sprawozdawca komisji mogę  rekomendować Wysokiej Izbie przyjęcie rządowego  projektu ustawy o zmianie ustawy o świadczeniach  opieki zdrowotnej z druku 1122. Dziękuję za uwagę.   

Anna Dąbrowska-Banaszek
Pani Marszałek! Wysoki Sejmie! Mam zaszczyt  przedstawić stanowisko Klubu Parlamentarnego  Prawo i Sprawiedliwość dotyczące rządowego projektu ustawy o zmianie ustawy o świadczeniach opieki  zdrowotnej finansowanych ze środków publicznych  oraz niektórych innych ustaw, druk nr 1013 wraz  z poprawkami, druk nr 1122. Procedowany projekt ustawy to nowelizacja ustawy z dnia 27 sierpnia 2004 r. o świadczeniach opieki  zdrowotnej finansowanych ze środków publicznych.  Ma na celu przede wszystkim usprawnienie systemu  planowania strategicznego w ochronie zdrowia, czyli wprowadzenie zmian organizacyjnych, aby usprawnić działanie systemu oraz zapewnić równy dostęp do  świadczeń opieki zdrowotnej finansowanych ze środków publicznych. Zmienia tryb sporządzania map potrzeb zdrowotnych oraz wprowadza plany transformacji, krajowy i wojewódzkie, w miejsce priorytetów  dla regionalnej polityki zdrowotnej.  Minister oraz jednostki samorządu terytorialnego opracują projekt programu polityki zdrowotnej na  

Bolesław Piecha
podstawie mapy potrzeb zdrowotnych oraz dostępnych danych epidemiologicznych. Mapa potrzeb zdrowotnych będzie podstawowym dokumentem mającym na celu identyfikację potrzeb zdrowotnych  i wyzwań organizacji systemu opieki zdrowotnej.  Będzie fundamentem tworzenia krajowego planu  transformacji.  Krajowy plan transformacji będzie opracowywany, ustalany, monitorowany i aktualizowany przez  ministra zdrowia. Będzie uwzględniał rekomendowane kierunki działań wskazane na mapie oraz wynikające z innych dokumentów strategicznych w ochronie zdrowia. Będzie obejmował działania w ciągu 5 lat  z oceną śródokresową w trzecim roku obowiązywania. Będzie określał potrzeby zdrowotne, wyzwania,  planowany rok lub lata, w których będą one realizowane, podmioty odpowiedzialne za realizację, szacunkowe koszty, oczekiwane rezultaty, wskaźniki  realizacji poszczególnych działań.  Minister przekaże opracowany projekt krajowego  planu transformacji Radzie Dialogu Społecznego,  prezesowi funduszu, prezesowi agencji oraz dyrektorowi Narodowego Instytutu Zdrowia Publicznego  – Państwowego Zakładu Higieny, konsultantom krajowym w ochronie zdrowia, dyrektorowi Narodowego  Instytutu Kardiologii, dyrektorowi Narodowego Instytutu Onkologii do zaopiniowania, z terminem  zgłaszania uwag: 30 dni od daty jego otrzymania.  Wojewódzkie plany transformacji będą sporządzane  przez wojewodów dla obszarów województwa, z uwzględnieniem krajowego planu transformacji i rekomendowanych kierunków działań wskazanych na mapie  oraz wynikających z innych dokumentów strategicznych w ochronie zdrowia, we współpracy z powołaną  w celu opracowania tego projektu wojewódzką radą  do spraw potrzeb zdrowotnych. Ten plan będzie określać potrzeby zdrowotne, wyzwania dotyczące działań koordynowanych na poziomie województwa, same  działania, planowany rok lub też lata, w których te  działania będą realizowane, podmioty odpowiedzialne za realizację, szacunkowy koszt, oczekiwane rezultaty.  Wojewoda będzie przedstawiał projekt wojewódzkiego planu marszałkowi województwa, konwentowi  powiatów danego województwa, wojewódzkim konsultantom w ochronie zdrowia, prezesowi funduszu  oraz wojewódzkiej radzie dialogu społecznego do zaopiniowania, z terminem zgłaszania uwag: 30 dni od  dnia jego otrzymania. Następnie przekaże ten projekt w celu dokonania oceny ministrowi właściwemu  do spraw zdrowia w terminie do ostatniego dnia lutego roku poprzedzającego pierwszy rok obowiązywania tego planu. Minister właściwy do spraw zdrowia w terminie 3 miesięcy od dnia otrzymania projektu wojewódzkiego planu dokona oceny tego projektu  w zakresie zgodności z mapą, celowości, adekwatności  przyjętych działań, a następnie zatwierdzi projekt  wojewódzkiego planu albo przekaże wojewodzie uwagi do tego projektu.  Ochrona zdrowia w Polsce nie działa dobrze. Procedowana ustawa umożliwi przeprowadzenie zmian  kierunkowych. Ustawa ta nie mówi o konkretnych  sposobach diagnostyki, leczenia, ale określa sposób  wprowadzenia koniecznych zmian, aby zapewnić  wszystkim równy dostęp do świadczeń opieki zdrowotnej finansowanych ze środków publicznych. Państwo musi zapewnić pacjentom powszechny i sprawny system kompleksowej opieki zdrowotnej ułatwiającej codzienne życie. Ważna jest współpraca podmiotów świadczących usługi medyczne na wszystkich  poziomach, czyli lekarza rodzinnego, systemu ratownictwa, szpitali powiatowych, wojewódzkich, klinicznych. Opracowywane plany transformacji mogą nadać  temu uporządkowany charakter. Klub Parlamentarny Prawo i Sprawiedliwość popiera procedowaną ustawę. Dziękuję.   

Rajmund Miller
Pani Marszałek! Wysoki Sejmie! Mam zaszczyt  w imieniu Klubu Parlamentarnego Koalicja Obywatelska – Platforma Obywatelska przedstawić stanowisko klubu wobec rządowego projektu ustawy o zmianie ustawy o świadczeniach opieki zdrowotnej finansowanych ze środków publicznych oraz niektórych  innych ustaw, druki 1013 i 1122.  Zapisy tej ustawy dążą do centralizacji zarządzania systemem opieki zdrowotnej. Próba usprawnienia tworzenia map potrzeb zdrowotnych ogranicza możliwość oddziaływania środowisk lokalnych na kształt tych zapisów oraz eliminuje wojewódzkich konsultantów ze składów wojewódzkich  rad do spraw potrzeb zdrowotnych. Negatywne stanowisko w sprawie proponowanych zmian zajęli  przedstawiciele samorządów oraz prezydium Naczelnej Rady Lekarskiej.  Należy negatywnie ocenić zmianę roli i składu wojewódzkiej rady do spraw potrzeb zdrowotnych i przypisaniu jej jedynie roli doradczej w miejsce wcześniejszego działania w porozumieniu z wojewodą. Udział  samorządów ograniczono w tak znaczny sposób, że  w tej radzie będzie tylko jeden przedstawiciel urzędu  samorządu marszałkowskiego i jeden przedstawiciel  samorządów powiatowych.  W myśl nowego brzmienia art. 95b minister właściwy do spraw zdrowia opracowuje, ustala, monitoruje i aktualizuje krajowy plan transformacji  uwzględniający rekomendowane kierunki działań  

Anna Dąbrowska-Banaszek
wskazane w mapie potrzeb zdrowotnych oraz wynikające z innych dokumentów strategicznych w ochronie  zdrowia. Natomiast w tej ustawie jest tyle niedopowiedzeń, tyle niechlujstwa, że rzeczywiście nie wskazano, o jakie dokumenty chodzi. O zamiarze centralizacji świadczy również fakt rozszerzenia uprawnień  prezesa Narodowego Funduszu Zdrowia ze znacznym ograniczeniem uprawnień dyrektorów wojewódzkich funduszy zdrowia, również w zakresie  podejmowania decyzji w sprawie dostępu do świadczeń opieki zdrowotnej. Ustawa to centralizacja zarządzania, jednakże centralizacja oraz jednoczesna  rezygnacja z opinii interesariuszy oraz niezależnych  ekspertów, choć zapewnia dyscyplinę – może zapewniać, ale wcale nie zapewnia – i szybkość działania,  jednocześnie pozbawia możliwości pozyskania potencjalnych wartościowych informacji, które powinny być uzyskiwane ze wszelkich możliwych źródeł,  w tym również od bezpośrednich interesariuszy.  W projekcie nie zawarto przepisów co do zakresu  wprowadzanych zmian w systemie w ramach planu  transformacji, środków finansowych, które zapewniałyby tę transformację, i skutków tak wprowadzanych zmian dla podmiotów leczniczych. Ponadto zapisy tej ustawy są wysoce nieprecyzyjne, ponieważ mapa  potrzeb zdrowotnych i plany transformacji nie będą  miały charakteru prawa powszechnie obowiązującego.  Istotne byłoby wskazanie w projekcie, przy pomocy  jakich narzędzi proponowanych przez ministra zdrowia te działania będą realizowane. Tym samym przerzucono odpowiedzialność za testowanie, kształt i sposób wdrażania dokumentu na wojewodów i podmioty  w to wdrożenie zaangażowane.  Koszty proponowanych w projekcie zmian ustawy  o świadczeniach ujęte w uzasadnieniu nie zawierają  szacunków odnośnie do realizacji planów transformacji. Nie wskazano tam również źródeł finansowania realizacji tych planów. W tym zakresie projekt  zawiera tylko szacunek kosztów związanych z technicznym przygotowaniem mapy potrzeb zdrowotnych  i planów transformacji. Uwaga, proszę państwa, koszty te będą ponoszone z części 46: Zdrowie i z części 85:  Województwa. Łącznie koszty te oszacowano na kwotę 60 561 tys. zł w latach 2021–2030. Będą to tylko  koszty pokrycia zatrudnienia pracowników sporządzających mapy potrzeb zdrowotnych. Mamy za dużo  pieniędzy.  Teraz panu posłowi Piesze odpowiem, dlaczego Koalicja Obywatelska, Platforma nie wprowadzała do  tego bubla poprawek. Bo do tego bubla, panie pośle,  nie da się wprowadzić poprawek. Ta ustawa jest dowodem tego, że PiS jest chory na samorządy, PiS we  wszystkich działaniach dąży do tego, żeby ograniczyć,  a najlepiej zlikwidować samorządność w Polsce.  Pani poseł, trochę kultury, ja pani nie przeszkadzałem.  Szanowni Państwo! Ta ustawa  Proszę bardzo, pani poseł, niech pani tutaj zabierze głos.   Proszę mi przedłużyć czas. 

Rajmund Miller
Ale Oczekuję, że pani zwróci uwagę i przedłuży mi  czas. I z czego się pani cieszy? Fajnie jest komuś przeszkadzać, nie? Kultura.  Proszę państwa, dowodem tego, jak skutecznie  działają samorządy, jest przykład województwa opolskiego. Kiedy ministerstwo, centralnie zarządzając   pandemią, zawaliło wszystko, w województwie opolskim samorząd zakupił 69 respiratorów i wydał 600 mln na szpitale, nie tylko marszałkowskie.  To jest właśnie dowód tego, jak działa centralnie  zarządzana służba zdrowia. Platforma Obywatelska, Koalicja Obywatelska  będzie głosowała przeciwko przyjęciu tej ustawy, za  odrzuceniem jej w całości.  A od pani oczekuję interwencji w takich sytuacjach. ludzkiego i warunkach dopuszczalności przerywania  ciąży w brzmieniu po wejściu w życie wyroku Trybunału Konstytucyjnego z dnia 22 października 2020 r.  . Kto z pań i panów posłów jest za przyjęciem tego  wniosku, zechce nacisnąć przycisk.    Wiem, że nie ma, proszę państwa, wiem.  Już mamy, proszę państwa, tak? Kto jest za? Kto jest przeciw? Kto się wstrzymał? Głosowało 452 posłów. 198 – za, 246 – przeciw,  8 się wstrzymało. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem  o uzupełnienie porządku dziennego o punkt: Pierwsze czytanie poselskiego projektu ustawy o bezpiecznym przerywaniu ciąży oraz o edukacji o zdrowiu  i seksualności. Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 449 posłów. 177 – za, 252 – przeciw,  20 się wstrzymało. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem o uzupełnienie porządku dziennego o punkt: Pierwsze czytanie poselskiego projektu ustawy o zmianie ustawy  o planowaniu rodziny, ochronie płodu ludzkiego i warunkach dopuszczalności przerywania ciąży. Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 449 posłów. 193 – za, 246 – przeciw,  10 się wstrzymało. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem dotyczącym informacji na temat stanu przygotowań  oraz prowadzonych konsultacji w zakresie Krajowego  Planu Odbudowy. Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 448 posłów. 216 – za, 230 – przeciw,  2 się wstrzymało. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem dotyczącym informacji dotyczącej szczegółowych zapisów Krajowego Planu Odbudowy, listy proponowanych reform i zasad podziału środków między urzędy  centralne i samorządy. Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 454 posłów. 221 – za, 232 – przeciw,  1 się wstrzymał. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem dotyczącym informacji w sprawie stanu realizacji Strategii na rzecz Odpowiedzialnego Rozwoju.  Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 450 posłów. 219 – za, 229 – przeciw,  2 się wstrzymało. Sejm wniosek o uzupełnienie porządku dziennego  odrzucił. Przystępujemy do głosowania nad wnioskiem dotyczącym informacji w sprawie uchwalenia Krajowego Planu Odbudowy, na podstawie którego Polska  uzyska 250 mld zł. Kto z pań i panów posłów jest za przyjęciem tego  wniosku, zechce nacisnąć przycisk. Kto jest przeciw? Kto się wstrzymał? Głosowało 451 posłów. 221 – za, 227 – przeciw,  3 się wstrzymało. Sejm wniosek o uzupełnienie porządku dziennego  odrzucił. Prezydium Sejmu, po zasięgnięciu opinii Konwentu  Seniorów, przedłożyło wniosek w sprawie zmian w składach osobowych komisji sejmowych, druk nr 1186. W związku z tym, po uzyskaniu jednolitej opinii  Konwentu Seniorów, podjęłam decyzję o uzupełnieniu porządku dziennego o punkt obejmujący rozpatrzenie tego wniosku. Przystępujemy do rozpatrzenia punktu 4. porządku dziennego: Zmiany w składach osobowych komisji sejmowych . Prezydium Sejmu na podstawie art. 20 ust. 1 regulaminu Sejmu, po zasięgnięciu opinii Konwentu  Seniorów, przedłożyło wniosek w sprawie zmian w składach osobowych komisji sejmowych. Czy ktoś z pań i panów posłów pragnie zabrać głos  w sprawie przedstawionych propozycji? Nikt się nie zgłasza. Przystępujemy do głosowania. Kto z pań i panów posłów jest za przyjęciem wniosku w brzmieniu z druku nr 1186, zechce nacisnąć  przycisk. Kto jest przeciw? Kto się wstrzymał? 

Zdzisław Wolski
Pani Marszałek! Wysoka Izbo! Kontynuujemy  dyskusję o projekcie ustawy zmianie ustawy o świadczeniach zdrowotnych. Klub Lewica przedstawił swoje stanowisko w pierwszym czytaniu – właśnie przez  moją osobę – i ono nie uległo zmianie. Troszkę je  tylko uzupełnię, szczególnie odnosząc się do moich  przedmówców. Otóż Lewica przyjęła inną strategię  niż inne kluby opozycyjne. Tak jak inne kluby i koła  opozycyjne byliśmy zdecydowanie przeciw temu projektowi, traktując go, cytując kolegę Millera, jako  bubel prawny. Niemniej jednak licząc się z tym, że  zapewne Zjednoczona Prawica to przyjmie, próbowaliśmy, skutecznie, niektóre zmiany w projekcie ustawy wprowadzić.  Mam jeszcze jedną propozycję, którą w imieniu  klubu Lewicy złożę pani marszałek, i jednocześnie  wyjaśniam panu przewodniczącemu Latosowi, z którym rozmawialiśmy, że za niespełna godzinę mamy  posiedzenie Komisji Zdrowia, więc zapewne możemy  to omówić w komisji teraz, bez konieczności zwoływania Komisji Zdrowia w dniu jutrzejszym.  Bardzo proszę.  Przekazałem propozycję pani marszałek.  Teraz odniosę się do bardzo burzliwych wydarzeń  dotyczących tego problemu. Na posiedzeniu komisji  w pierwszym czytaniu z panem posłem Rajmundem  Millerem, z którym wcześniej rozmawiałem, uzgodniliśmy, że jesteśmy wspólnie przeciwko, porozumieliśmy się i w porozumieniu również z PSL-em, z innymi  opozycyjnymi posłami, zgłosiliśmy wniosek o odrzucenie tego w całości i ku naszemu zaskoczeniu argumentacja przekonała część posłów Prawicy, którzy  zagłosowali za, i jednym głosem zostało to odrzucone. Potem wróciło to na posiedzenie Sejmu, który  zdecydował o ponownym czytaniu. Ten wniosek znowu przeszedł 1 głosem, dlatego procedujemy dalej.   Być może, ale to jest inny temat.  Teraz o poprawkach, które przeszły. Udało się  uzyskać większość w Komisji Zdrowia i pozytywne  stanowisko rządu wypowiedziane ustami ministra  Gadomskiego. Po pierwsze skróciliśmy czas z 7 lat do  5 lat, bo 7 lat jest to zbyt długi okres na takie eksperymentalne podejście, i ocenę dopiero po 4 latach,  przyspieszyliśmy też o rok tzw. sprawozdanie śródokresowe. Udało się uwzględnić pomysł Lewicy i wprowadzić do władz krajowych chociaż dyrektora narodowego instytutu kardiologii i onkologii, bo lekarzy  tam nie było w ogóle, nigdzie – sami urzędnicy państwowi. Udało się na poziomie wojewódzkim przekazać ten projekt obowiązkowo do skonsultowania konsultantom wojewódzkim, udało się jeszcze parę innych drobnych zmian wprowadzić, dzięki przychylności również rządu, trzeba być sprawiedliwym.  Niestety nie udało się pozostawić rzecznika praw  obywatelskich, wprowadzić wielu innych zmian. Natomiast to, co proponuję w tej chwili, to jest ważna  zmiana, też w imieniu klubu Lewicy: żeby samorządy mogły finansować nie tylko świadczenia gwarantowane, tylko świadczenia opieki zdrowotnej, bo jest  wiele świadczeń bardzo ważnych, ale niegwarantowanych, chociażby in vitro. Złożyłem taką poprawkę,  żebyśmy to odblokowali. Mam jeszcze minutę. Generalnie dla prawicy jakimś absolutem jest podejście, że wszystko to, co państwowe, jest lepsze. Nie  jest lepsze, gdzieniegdzie może, a na pewno nie  w służbie zdrowia, a w tym kierunku to idzie,  że urzędnicy – i to pierwotnie bez lekarzy, samorządów, związku pracodawców ochrony zdrowia, nie  wiem, izby lekarskiej, która, mówiono o tym, wyraziła negatywną opinię, innych samorządów zawodowych – w gronie samych swoich będzie ustalała plany  potrzeb zdrowotnych, będzie ustalała wojewódzkie,  krajowe plany transformacji. Nadejdzie pewnie niebawem tzw. nacjonalizacja szpitali, to jest ten ważny,  może ostatni krok przed pełną kontrolą w rękach  ministra zdrowia, również nad pieniędzmi, na które  tak bardzo czekamy, z Funduszu Odbudowy. Pełna  kontrola ministra zdrowia, to nie tak, te najbliżej  Interesu pacjenta tu nie ma, o przeciętnego pacjenta  najbardziej zadbają lokalne władze , a nie  te z poziomu ministra zdrowia. Dziękuję bardzo.  

Dariusz Klimczak
Dziękuję. Szanowny Panie Marszałku! Stanowisko mojego  klubu dotyczące przedmiotowych zmian jest niezmienne – jesteśmy przeciw z jednego bardzo podstawowego i ważnego powodu. Przedmiotowe zmiany  dążą do centralizacji systemu ochrony zdrowia, są  kolejnym krokiem, jaki jest wykonywany. Ograniczają te zmiany decyzyjność samorządu terytorialnego,  także zawodowego, m.in. lekarzy, ale także konsultantów, uczelnie, nie wspomnę o swobodzie prowadzenia działalności gospodarczej. Ten projekt jest  kolejnym krokiem. Pamiętamy, że chyba rok temu  w tej Izbie niestety została podjęta decyzja wzmacniająca instrument oceny, tzw. IOWISZ, wzmocniono  decydowanie za pośrednictwem instrumentu oceny  celowości inwestycji, kosztem m.in. prywatnego systemu ochrony zdrowia, swobody prowadzenia działalności gospodarczej. Tutaj mamy następny krok.  Pamiętam, kiedy były tworzone mapy potrzeb zdrowotnych, miał to być instrument, który nam pomaga,  ale o nim miały decydować społeczności lokalne.  Rady wojewódzkie były tak ułożone, żeby przedstawicielstwo było jak najszersze i żeby ta dyskusja był  pełna. Niestety za pośrednictwem tego projektu ogranicza się ich liczbę, ale to nie jest najgorsze. W radach  wojewódzkich zasiadać będą przede wszystkim przedstawiciele rządu. Jeżeli w danym województwie władzę ma marszałek z PiS-u, a w konwencie starostów  większość ma także Prawo i Sprawiedliwość, to może  dojść do takiej sytuacji, że na 13 członków 12 będzie  nominowanych przez PiS. Czy to jest pluralizm, o który biły się pokolenia? Na pewno nie. Uważam, że to  jest sprzeczne z zasadami ustrojowymi naszego państwa, gdyż w konstytucji mamy zapis o decentralizacji władzy publicznej. Skoro samorząd terytorialny  ma udział w rynku czterdziestu kilku procent lecznictwa stacjonarnego, to nie można go tak potraktować, żeby praktycznie nie było jego przedstawicieli  w radach, które mają decydować o kształcie funkcjonowania systemu ochrony zdrowia. Dlaczego zapomniano o rektorach, którzy także prowadzą niezwykle ważne placówki ochrony zdrowia, a ich kliniki  działają na bazie oddziałów, które są zlokalizowane  najczęściej w szpitalach wojewódzkich? Dla mnie jest  to niezrozumiałe, dlaczego tak ważnych osób nie ma  w tych gremiach. Nie wspomnę już o przedstawicielach niepublicznej ochrony zdrowia, prywatnego sektora ochrony zdrowia, który w czasie epidemii był  ratunkiem dla bardzo wielu pacjentów, którzy mimo  że opłacali składki zdrowotne, leczyli się na własny  koszt, a mogli to zrobić tylko dzięki temu, że ten kto  prowadził działalność gospodarczą zdecydował się prowadzić podmiot leczniczy.  Za duża jest rola wojewody. Jak się sprawdzały  urzędy wojewódzkie podczas pandemii, widzieliśmy.  Szczególnie na początku, o zgrozo, można było obserwować chociażby ewakuację domów pomocy społecznej czy błędne decyzje dotyczące zarządzania w systemie ochrony zdrowia. Uważam, że to jest ostrzeżenie, które powinno nas jako osoby, które kształtują  system ochrony zdrowia Nie powinny one iść w tym  kierunku.  O NFZ-ecie nie wspomnę. Prawo i Sprawiedliwość  mówiło, że trzeba zlikwidować tę instytucję, dzisiaj ją  wzmacnia, de facto centralizując jej kompetencje. Oddziały regionalne są po raz kolejny marginalizowane  i nie mają w zasadzie nic do powiedzenia. Ten plan  transformacji de facto jest planem centralizacji systemu ochrony zdrowia. Kiedyś były regionalne priorytety polityki zdrowotnej, dzisiaj się to przemodelowuje w taki instrument, gdzie będzie można ręcznie sterować, co, gdzie można zlokalizować. Wszyscy wiemy,  że to jest element szerszego planu. Ta nowelizacja jest  potrzebna do tego, że jak wejdzie następna ustawa,  dotycząca zmian właścicielskich w systemie ochrony  zdrowia, system się zepnie i będziecie państwo mogli  już z Warszawy, z ulicy niedaleko stąd, decydować  o tym, co, gdzie, jaki oddział ma powstać, jaki ma nie  powstać. Mam wątpliwości, co do struktury niektórych  działań , bo nie wiem, jak państwo chcą wymóc niektóre decyzje, ale o to dopytam w rundzie pytań. Dziękuję serdecznie. 

Janusz Korwin-Mikke
Dziękuję. Panie Marszałku! Wysoka Izbo! Słucham tych  wszystkich dyskusji i mam takie wrażenie, jakbym  siedział wśród ludzi, którzy chodzą na rękach, a dyskusje trwają, które palce u rąk uruchomić, którą rękę  posuwać naprzód: lewą czy może prawą, czy może skakać na tych rękach. Pomysł, żeby stanąć na nogach, nikomu nie przychodzi do głowy, bo wtedy pracę straciłoby całe Ministerstwo Zdrowia, do więzienia poszedłby departament polityki lekowej w Ministerstwie Zdrowia, straciliby pracę liczni urzędnicy w wydziałach zdrowia  w województwach, powiatach, gminach i jeszcze gdzieś.  Proszę państwa, również posłowie nie mieliby o czym  dyskutować w Komisji Zdrowia. Wszyscy mówią, że  jeżeli nie minister, to może samorządy by robiły, może  by to robili rektorzy – słyszałem tutaj – może by to  Nikt nie godzi się na jedną, podstawową rzecz, żeby  leczeniem rządził klient, czyli pacjent. Pacjent powinien rządzić, a nie samorządy, rektorzy, minister czy  Sejm. Służbę zdrowia trzeba oddać w ręce pacjentów.  Ten, kto płaci, ten decyduje. I wtedy będzie znacznie  oszczędniej – znacznie oszczędniej i lepiej. Ten projekt oczywiście prowadzi do dalszej centralizacji, czyli pogorszenia tego systemu. A więc chodzi o chodzenie już tylko na jednej ręce albo czymś takim, albo  może na trzech rękach, nie wiem.  Proszę państwa, popatrzmy, jakie są tego skutki.  Mamy teraz świetny przykład – walka z COVID-em.  Wliczając w to śmierci na COVID i śmierci tzw. nadmiarowe, czyli spowodowane działalnością rządu,  Polska jest na pierwszym miejscu na świecie, jeśli  idzie o śmiertelność na głowę mieszkańca. Na pierwszym miejscu. Takie są efekty tej działalności. I niech  tutaj Lewica nie kiwa głową, bo ona chciała, żeby  rząd robił jeszcze więcej. Czyli straty byłyby jeszcze  większe. Straty nie biorą się z tego, że rząd źle robi,  tylko z tego, że on w ogóle robi i nie zostawia tego po  prostu pacjentom.  Kolega Winnicki może pokaże własny punkt widzenia. Dziękuję bardzo. 

Robert Winnicki
Panie Marszałku! Wysoka Izbo! Przed wejściem  tutaj, na mównicę, przeczytałem w Internecie bon  mot, ale jakże prawdziwy. Polski rząd nie popełnił błędów, zażartowała Światowa Organizacja Zdrowia.  Światowa Organizacja Zdrowia nie popełniła błędów,  zażartował polski rząd. Tak można by skwitować politykę COVID-ową  i antyzdrowotną, która  jest realizowana przez ostatni ponad rok. Tak można  by skwitować politykę lockdownu w ochronie zdrowia,  nie tylko w gospodarce, ale i w ochronie zdrowia, przez  który umarły i umierają dziesiątki tysięcy Polaków.  Tak można by skwitować sytuację osobiście mi znaną,  że pracownik szpitala od 30 lat – pracownik szpitala  od 30 lat – który mówi o tym, jak bardzo cierpią pacjenci na oddziałach, pozamykani, leżący, niemający  odpowiedniej opieki, których nie mogą odwiedzać rodziny, ta osoba z 30-letnim stażem w szpitalu mówi  mi tak: Gdyby moja 90-letnia mama trafiła na oddział gdyby zachorowała na COVID, to nie oddałabym mamy do szpitala, leczyłabym ją sama w domu,  bo wiem, że zapewniłabym jej lepsze warunki niż te,  które są w tym szpitalu. Do takiego stanu doprowadziliście tym lockdownem system ochrony zdrowia.  I nie mówcie, że wszystkie nadliczbowe zgony są z powodu COVID-a, bo nawet nie połowa jest z powodu  COVID-a – bo nawet nie połowa – tylko z powodu waszej fatalnej polityki. Jesteście kontynuatorami fatalnej polityki, jeśli chodzi o system ochrony zdrowia,  Platformy, SLD itd. 30 lat zaniedbań – jesteście jedną  wielką koalicją w tym zakresie. Co więcej, nie macie  żadnego pomysłu, jak to zmienić.  To, co w sobotę zaprezentowaliście w tym nowym  nieładzie, też nie jest propozycją. Bo zwiększanie  i dosypywanie do systemu, który nie działa ,  nie sprawi, że skokowo podniesie się jakość usług  w ochronie zdrowia. Nie podniesie się, jeśli nie zmienicie systemu. Pozostając w systemie NFZ-u, po prostu dosypujecie do czegoś, co nie działa, zmielicie  tylko więcej pieniędzy. Efekt będzie absolutnie nieproporcjonalny. Dziękuję bardzo.     

Andrzej Sośnierz
 Jestem. Czy słychać mnie?   

Paulina Hennig-Kloska
Panie Marszałku! Panie Ministrze! Panie i Panowie Posłowie! Mówimy o ustawie, która zmienia pewne zasady w świadczeniach opieki zdrowotnej finansowanej ze środków publicznych. Mówimy, w zasadzie powinniśmy mówić o tym, co powinno się zmienić, tak aby wyciągnąć wnioski z ostatniego – za chwilę pewnie półtora – roku walki z pandemią i efektów,  a w zasadzie zapaści systemu służby zdrowia, która  nie tylko obnażyła, ale też uwypukliła wszystkie dotychczasowe problemy, które w opiece zdrowotnej  nagromadziły się przez wiele lat.  Czy ten projekt niesie ze sobą jakąś nadzieję? Nie.  Jeżeli pochylamy się choćby nad mapą potrzeb zdrowotnych, to dobrze wiemy, że jej pierwsza odsłona nie  

Janusz Korwin-Mikke
spełniła żadnych pokładanych w niej nadziei poprzez  ograniczenia analiz, brak rekomendacji, brak wskazania działań, które trzeba by było podjąć na poziomie czy to regionalnym, czy lokalnym, czy ogólnokrajowym. Cała sieć szpitali, którą stworzyliście, po  prostu też się nie sprawdziła. I ten projekt również  tego nie zmieni, ponieważ nie ma w nim żadnych  rozwiązań, które by miały być epokowe, przełomowe,  które miałyby spełnić oczekiwania pokładane właśnie w mapie potrzeb. Ale jest jeszcze druga noga. W weekend, prezentując swój nowy, wielki plan na Polskę, obnażyliście  się doszczętnie, bo to, co ja po weekendzie wiem  o Prawie i Sprawiedliwości, to to, że w najbliższych  latach nie zamierza przeznaczać więcej pieniędzy na  zdrowie, choć wszyscy wiemy, że nie tylko trzeba naprawić silnik, ale też dolać do niego więcej paliwa.  Wy nie zamierzacie tego zrobić.  Bo wasz plan przewiduje, co chyba wielu osobom  umyka, że Prawo i Sprawiedliwość zamierza zwiększyć nakłady na opiekę zdrowotną, ale dopiero w następnej kadencji, bo mówicie o 6% PKB na zdrowie  w 2023 r., panie ministrze, i 7% PKB na zdrowie  w 2027 r., jednocześnie likwidując odpis składki zdrowotnej od podatku dochodowego, a więc pozyskując  z tego tytułu dodatkowe 7,75%. A więc chcecie wyciągnąć z kieszeni obywateli, panie ministrze, 80 mld zł  więcej, ale nie przeznaczyć ich na zdrowie. Zamykacie  przestrzeń do pozyskania pieniędzy na zdrowie, ale  nie zamierzacie ich zupełnie przeznaczyć na zdrowie.  Tak nie można. COVID obnażył nam wszystkie problemy. W Polsce ponad jakieś normatywne zakresy  śmiertelności zmarło 120 tys. osób. Jesteśmy krajem  o najgorszym wyniku w tym zakresie w Unii Europejskiej. Jesteśmy na poziomie krajów Trzeciego Świata,  a wy mówicie Polakom w weekend, że chcecie zwiększyć pieniądze na zdrowie w 2023 r. albo w 2027 r.? To  co wy chcecie robić z tymi pieniędzmi przez te 6 lat?  Tak nie można. Gdzie tu odpowiedzialność, panie  ministrze? Gdzie tu odpowiedzialność za zdrowie  i życie Polaków? Co z tego, że dostaniemy 100 zł więcej emerytury, jak Polacy będą dalej umierać w kolejkach do lekarzy? Tego nie wolno robić. Na zdrowie  dziś, tu i teraz, musimy dodać 30–40 mld zł i znaleźć  te pieniądze w budżecie. Nie możemy odkładać tego  na potem, bo senior zasługuje na godną i szybką pomoc medyczną, ale również młody człowiek, który  nagle będzie miał taką potrzebę. Czy te zmiany to  zmienią? Nie zmienią. Bo nie wskazujecie wprost, co  chcecie zrobić, żeby było lepiej? Nie jest to żaden kompleksowy plan naprawy, po prostu robicie centralizację pewnych procesów – czy to krajowy plan transformacji, czy zmiany w planach zakupów świadczeń,  czy w ramach mapy potrzeb zdrowotnych powołujcie  radę, w której to minister z prezesem NFZ-u będą  decydowali o pewnych kwestiach. Wy już pokazaliście, że nie potraficie centralnie zarządzać zdrowiem  i to jest dzisiaj wasz największy problem. Zdrowie w waszych rękach się pogarsza. System  centralny nie działa. Zrobiliście sieć mapy szpitali,  która nie przyniosła żadnych pozytywnych zmian,  a problemy się napiętrzyły. Mamy niedofinansowane  szpitale powiatowe, w których COVID jeszcze bardziej pogłębił kryzys finansowy. Jeżeli tego nie zmienimy, panie ministrze, to Polacy nadal będą umierać  w kolejkach do szpitali , dlatego my się pod  tą ustawą nie podpisujemy, tak jak nie podpisywaliśmy się w pierwszym czytaniu. Dziękuję bardzo.    

Andrzej Sośnierz
 Panie Marszałku! Wysoka Izbo! W jednym przyznam rację panu posłowi. Mianowicie w tym, że tendencje centralizacyjne to jest już dłuższa historia,  a nie tylko historia rządów Zjednoczonej Prawicy.  Tak jest. Od dłuższego czasu centralizujemy opiekę  zdrowotną i jakie mamy rezultaty? Wykazujemy wyjątkową wytrwałość w pomijaniu doświadczeń, które  występują naocznie i które mamy w zasięgu ręki.  Ostatnio walka z COVID. Wszystko scentralizowane.  Służby sanitarne scentralizowane i całkowita abdykacja państwa w zakresie ochrony życia i zdrowia  obywateli. Ta śmiertelność, która była już cytowana,  jest porażająca i nie musiało tak być. I to wszystko  w tym scentralizowanym systemie opieki zdrowotnej.  W związku z tym centralizujemy, centralizujmy jeszcze bardziej. Jeśli chodzi o zalety tej ustawy. Ustawa ma, wbrew  pozorom, zalety. Mianowicie wykazuje, że ustawa  o sieci szpitali się nie sprawdziła, nie przyniosła rezultatów. Dziękuję za to przyznanie, bo trzeba przygotować ustawę o transformacji. Ta ustawa również wykazuje, że ustawa o tzw. Jowisz czy te regulacje odnośnie do „Jowisza” też się nie sprawdziły, ponieważ  trzeba je poprawić. W związku z tym to przyznanie się  do klęski. Ale drążmy dalej, idźmy dalej w tym samym  kierunku. Żeby transformować system szpitalnictwa w Polsce, wcale nie trzeba nowej ustawy. To jest w zasięgu  ręki. Wystarczy zakontraktować leczenia zdrowotne  lub ich nie zakontraktować i transformacja będzie  następowała. To narzędzie jest w zasięgu ręki od  wielu lat i w ogóle jest niewykorzystywane. To tylko  

Paulina Hennig-Kloska
pokazuje, że nie jest łatwo transformować opiekę  zdrowotną, ale nie trzeba nowego narzędzia. Będą  komisje, będą tam wielkie różne debaty na ten temat,  a de facto nic to nie przyniesie.   Ta ustawa pokazuje, że całą nadzieję pokładamy  w strukturze, że jak zmienimy strukturę opieki zdrowotnej, to się poprawi. Nie. Opiekę zdrowotną i jej  rezultaty należy mierzyć rezultatem, a nie strukturą.  Co z tego, że zbudujemy jeszcze jedną przychodnię,  że wyremontujemy szpital. Istotne jest, jak system  opieki zdrowotnej leczy i jakie ma rezultaty. A te rezultaty m.in. pokazał COVID. Ja pokażę, jaki jest błąd myślowy popełniony przy  konstruowaniu całego tego pomysłu. Mianowicie zaczyna się od mapy potrzeb zdrowotnych, które nie są  mapami potrzeb zdrowotnych. Trzeba najpierw zdefiniować, co to jest potrzeba zdrowotna? Załóżmy, że  uzgodnimy, co to są potrzeby zdrowotne i powstaną  mapy, oczywiście mapy będą wtedy idealne pod tę wymyśloną tam definicję. Ale te mapy – załóżmy, że zrobione w sposób optymalny – będą służyły do tworzenia  planów transformacji. Można domniemywać, że plan  transformacji, robiony przez ten sam organ, w rękach  tego samego organu, czyli wojewody, będzie też odnosił, realizował plan idealny, plan optymalny, tak? Albo  też będzie musiał zmierzyć się z możliwościami, że na  to wszystko nie ma pieniędzy. Ale załóżmy, że plan transformacji też będzie idealny. Za chwilę na podstawie planu transformacji  przyjdzie nam robić plan zakupów. Jeżeli zrobimy go  idealnym, to oczywiście błyskawicznie zbankrutujemy, bo nie ma na te ideały pieniędzy. I w związku  z tym w którymś momencie trzeba będzie odejść od  wcześniejszego dokumentu, czyli albo pominąć mapy  i zrobić realny plan transformacji, albo urealnić plan  zakupów, bo plan transformacji nie będzie możliwy  do wykonywania. Ale co w tym wszystkim będzie groźne? Po takim  planie transformacji pojawią się roszczenia tych, którzy by chcieli, żeby uzupełnić struktury opieki zdrowotnej o to, czego niby tam brakuje. Powstaje również pytanie: Kto za to zapłaci? Kogo ten plan będzie  obowiązywał? Właścicieli tych szpitali? Czy jeżeli  brakować będzie oddziału, to samorząd będzie zobowiązany do zainwestowania, czy zwrócimy się do  niepublicznej służby zdrowia albo do wojewody? Ktoś  z nich za to będzie musiał zapłacić. Kogo ten plan  będzie obowiązywał? Najprawdopodobniej jeśli samorząd jako właściciel poczuje się zobowiązany, to wyciągnie rękę do wojewody: skoroście uchwalili taki  plan, to dajcie na to pieniądze. Tutaj tego nie ma.  I zaczną się  niekończące się historie.  W końcu pewnie wojewoda weźmie się za to i zacznie  budować te struktury, czyli będziemy odbudowywać  państwową opiekę zdrowotną. Kończąc, uważam, że z tych względów, z powodu  tych wewnętrznych sprzeczności ta ustawa jest szkodliwa i najlepiej jej po prostu nie uchwalać. Apeluję  do rozsądku kolegów. To jest kolejny krok, za tą ustawą pójdą następne ustawy i roszczenia, które trzeba  będzie realizować. To nie jest koniec, to jest początek  całego pasma. Koło Polskie Sprawy będzie przeciwne  uchwaleniu tej ustawy. Dziękuję.  

Małgorzata Pępek
Panie Marszałku! Wysoka Izbo! Procedowana ustawa to kolejny krok w kierunku centralizacji i upaństwowienia systemu zdrowia w naszym kraju. To kolejny  krok. Wasze usprawnienia, jeśli chodzi o tworzenie map  potrzeb zdrowotnych, wprost ograniczają możliwość  oddziaływania środowisk lokalnych na kształt tych  map i eliminują wojewódzkich konsultantów ze składu  wojewódzkich rad do spraw potrzeb zdrowotnych. Jak  powszechnie wiadomo, mapy potrzeb zdrowotnych powinny być tworzone i analizowane na terenie danego  województwa, bo to na poziomie lokalnym najlepiej  i najbardziej precyzyjnie można określić potrzeby zdrowotne społeczeństwa. Dlaczego zadania, które mają realizować plany  transformacji, są opisywane w tej ustawie niezwykle  skrótowo? Nie wiadomo, jakich zadań będą dotyczyły, jaki będzie poziom ich szczegółowości oraz jaki  będzie poziom ich oddziaływania  na rzeczywistość ochrony zdrowia? Dlaczego koszty proponowanych w projekcie zmian ustawy o świadczeniach  zawarte w uzasadnieniu nie zawierają szacunków  realizacji planów transformacji? Dlaczego nie wskazano tam źródeł finansowania realizacji tych planów? Dziękuję.  

Jan Szopiński
Panie Marszałku! Wysoka Izbo! W uzasadnieniu  ministerstwo zapisało, że jest potrzeba zapewnienia  możliwości szerokiej dyskusji nad potrzebami zdrowotnymi i działaniami, które powinny być wdrożone  

Andrzej Sośnierz
na poziomie wojewódzkim, oraz potrzeba zapewnienia warunków do uzyskania konsensusu zarówno ze  strony organizatorów systemu płatnika publicznego,  jak i świadczeniodawców. To uzasadnienie niestety jest  wprost sprzeczne zarówno z projektowanymi ograniczeniami, jeśli chodzi o różnorodność środowisk, które  mogą być reprezentowane w radzie, jak i z ograniczeniami kompetencji samej rady, tj. rezygnacją z obligatoryjnego uczestnictwa konsultantów w ochronie zdrowia oraz innych ekspertów zewnętrznych. Cała ta praca nadaje się niestety tylko do tego, aby rzeczywiście  pokazać, tak jak ministerstwo opisało , że  poprzednia mapa potrzeb zdrowotnych nie usprawiedliwiała funkcjonowania służby zdrowia. I tak jest  z tą propozycją, to jest dalsza, pełna centralizacja  służby zdrowia w naszym kraju. 

Grzegorz Rusiecki
Panie Marszałku! Wysoka Izbo! To jest w zasadzie kolejny projekt ustawy, w którym rząd, większość PiS-owska udowadnia, że nie będzie liczyć się  z partnerami społecznymi, że ma monopol na wiedzę,  że nie ma potrzeby decyzyjnego konsultowania się  z podmiotami. Jeżeli chodzi o mapy potrzeb zdrowotnych, to nie  jest to tylko, proszę państwa, kwestia samej opieki, ale  także kwestia finansowania tej opieki. Wykluczanie  z tego procesu przedstawicieli samorządów lokalnych,  województw, powiatów, wykluczanie wojewódzkich  konsultantów i w zasadzie przerzucanie tego obowiązku na decyzję centralną NFZ czy Ministerstwa Zdrowia jest absolutnie błędem. To prowadzi do absolutnej  centralizacji systemu i w moim przekonaniu jest pierwszym krokiem do centralizacji całej opieki zdrowotnej.  To krok w bardzo złym kierunku.  

Dariusz Klimczak
Dziękuję. Panie Marszałku! Wysoka Izbo! Dwa pytania. Po  pierwsze, chciałbym poprosić pana ministra, żeby wskazał, gdzie w tej ustawie znajduje się mechanizm prawny  sposobu wdrażania rekomendowanych kierunków działań przedstawionych w mapach. I druga sprawa: proszę o wyjaśnienie, jak plan  transformacji będzie mógł stanowić podstawę skutecznego nakładania obowiązków realizacji określonych  działań np. inwestycji na podmioty, które, tak jak np.  jednostki samorządu terytorialnego mają zagwarantowaną konstytucyjnie samodzielność, nie wspominając o tych, które tworzą podmioty gospodarcze. Bardzo  dziękuję.  

Joanna Fabisiak
Panie Marszałku! Wysoka Izbo! Regulacja IOWISZ  wydłużyła możliwość realizacji inwestycji. Teraz proponowany plan nie uwzględnia Plan zaspokajania  czyich potrzeb? Jeśli pacjentów, to gdzie oni są? Jeśli  nie ma konsultantów medycznych, to kto właściwie  będzie rozpoznawał te potrzeby? NFZ?  Cała rada, o której się mówi w tej ustawie, to jest  zespół administratorów. To jest oczywiście potrzebne, ale do tego musi być ktoś, musi być ciało, muszą  być ludzie, którzy znają potrzeby pacjentów, którzy  są w stanie na nie odpowiedzieć. Tymczasem w tej  radzie jest tylko przedstawiciel rzecznika praw pacjentów. To naprawdę niewystarczające. Zatem moje  pytanie: Jak państwo wyobrażacie sobie faktyczne  rozpoznanie potrzeb zdrowotnych mieszkańców? Dziękuję bardzo.  

Dariusz Joński
Dziękuję. Panie Marszałku! Wysoka Izbo! Pomysłem PiS-u na  uleczenie służby zdrowia jest przejęcie 300 szpitali samorządowych. To jest wprost na stronie 262 KPO, m.in.  o kolejnej agencji, Agencji Rozwoju Szpitali.  Ale o co chodzi? Nie chodzi o uleczenie służby  zdrowia – chodzi o 300 stanowisk dyrektorskich. O tym  

Jan Szopiński
więcej mógłby powiedzieć poseł Sobolewski. Ale chodzi o zamówienia, zamówienia miliardowe. I o tym  mógłby więcej powiedzieć m.in. wicepremier Sasin,  który ściągnął największy samolot świata i bezużytecznych maseczek. O tym wszystkim można by było  mówić przecież godzinami, co się działo przez ostatnie półtora roku, jak rząd PiS wydawał pieniądze.  Teraz chce położyć łapę na tym, na co pracowali  mieszkańcy powiatów, gmin i miast. I dlatego nasz  sprzeciw jest dość wyraźny.  Mam tylko jedno pytanie do pana ministra: Kto  stanie na czele Agencji Rozwoju Szpitali? Czy będzie  to pan Sasin, czy może pan Izdebski zwany handlarzem broni? Chciałbym usłyszeć , kto stanie  na czele Agencji Rozwoju Szpitali. Dziękuję.     

Michał Szczerba
Szanowny Panie Marszałku! Nie aspiruję do tej  funkcji, wolę patrzeć PiS-owi na ręce. Dlatego też  będą konkretne pytania, skoro pan minister jest dzisiaj z nami. 23 grudnia 2020 r. pan minister Niedzielski powołał zespół do spraw przygotowania projektu ustawy dotyczącego restrukturyzacji szpitali. Pan minister tu obecny przygotował założenia restrukturyzacji, a tak naprawdę przejęcia szpitali miejskich, szpitali powiatowych. Jest ich w Polsce 301. To zarządzenie również zakłada, że państwo chcecie stworzyć  korpus menedżerów w ochronie zdrowia, czyli certyfikowanych menedżerów, którzy zastąpią dyrektorów  podmiotów leczniczych.  Panie Ministrze! Chciałbym, żeby pan zdał dzisiaj  tutaj przed Wysoką Izbą relację, raport z tego, jak  wyglądają prace zespołu, któremu pan przewodniczy.  Na jakim etapie są założenia do projektu ustawy?  I kiedy będzie projekt ustawy dotyczący szpitali   powiatowych, a tak naprawdę ich przejęcia, położenia PiS-owskiej łapy na kolejnych placówkach? Dziękuję bardzo.   

Elżbieta Gelert
Dziękuję bardzo. Panie Marszałku! Panie Ministrze! Wysoka Izbo!  Pytania do pana ministra. Ponieważ mówi się, że ta  ustawa zastąpi dotychczasową organizację map zdrowotnych, więc moje pytanie, w czym tak naprawdę nie  zrealizowała się dotychczasowa ustawa. Bardzo mało  pan na ten temat mówił na posiedzeniu Komisji Zdrowia. Opisowe ogólniki, że nie, bo nie, to jest chyba za  mało. Zawsze pan powtarza, że lubi pan konkrety,  w związku z tym chcielibyśmy wiedzieć, bardzo konkretnie: Jaki był cel, co udało się zrealizować, a czego  nie udało się zrealizować? Co chcecie państwo nową  ustawą naprawić i jak to chcecie naprawić? I jeszcze pytanie, panie ministrze, czy w związku  z tą nową ustawą będzie dużo więcej poleceń wydawanych przez ministra, poprzez które to polecenia  – a nie za pomocą ustaw, zarządzeń czy rozporządzeń  – wydawane są potem pieniądze, miliardy. Dziękuję.   

Artur Łącki
Panie Marszałku! Wysoka Izbo! Szanowni Państwo! To, że wy nie lubicie samorządów każdego szczebla, widać od początku tej kadencji. Ale to jest normalne, dlatego że zazwyczaj ludzie w Polsce nie lubią tych,  którym wychodzi lepiej, którzy lepiej pracują i którzy  są po prostu lepsi w tym, co robią. Ale teraz dotykacie  sprawy bardzo delikatnej, dotykacie sprawy zdrowia  i życia Polaków. Wy, którzy pozwoliliście, żeby ponad  70 tys., a niektórzy mówią, że nawet 150 tys. Polaków  zmarło w czasie pandemii. Wy, którzy doprowadziliście do tego, że Polska jest na 3. miejscu w Europie  i na 11. miejscu w świecie, jeśli chodzi o umieralność  ludzi w czasie pandemii. To jest w ogóle straszne. I wy  chcecie reformować służbę zdrowia. Ja bym chciał, żebyście przyjechali do Szczecina  i zobaczyli, jak wyglądają szpitale wasze, czyli kliniczne, w budynkach jeszcze pamiętających I wojnę  światową. I tak wyglądają te szpitale , jakby były z I wojny światowej. A jak wyglądają szpitale  wojewódzkie? XXI w. Panowie, zastanówcie się, co  robicie, dlatego że wam Polacy tego nie zapomną.  Dziękuję.   

Tadeusz Tomaszewski
nie Ministrze! Czy przyjmowane dzisiaj rozwiązania,  a zwłaszcza to z art. 9a, w którym mowa o tym, że  w celu zaspokojenia potrzeb samorządowych w zakresie ochrony zdrowia jednostka samorządowa przyjmie stosowny program, np. program leczenia bezpłodności metodą in vitro, będzie mogła w dalszym  ciągu finansować z własnego budżetu Jest też pytanie o to, czy będzie mogła zwrócić się do funduszu  o częściową refundację, jeśli oczywiście ten program  wynika również z mapy potrzeb zdrowotnych. W wielu miejscach dzisiaj to właśnie samorządy stawiły się  jako te jednostki, które wspomagają młodych ludzi  i ich możliwości, jeśli chodzi o własne dzieci. Ten program jest jedyną nadzieją. Tak się dzieje w Wielkopolsce , gdzie samorząd województwa wielkopolskiego to finansuje. Tak ma być w Gnieźnie, ale  wojewoda wielkopolski blokuje się. Tak było z pierwszym programem, który na szczęście funkcjonuje  w Częstochowie. Dziękuję.  

Marta Wcisło
Panie Marszałku! Panie Ministrze! Wysoka Izbo!  Jeżeli jeszcze coś bardziej można schrzanić w służbie  zdrowia, to ten projekt jest tego przykładem. Ustawa  o świadczeniach opieki zdrowotnej finansowanych ze  środków publicznych to, szanowni państwo, centralizacja służby zdrowia, to eliminacja wojewódzkich konsultantów, to ograniczenie, a właściwie zniewolenie  samorządów, które najlepiej znają mapę potrzeb własnych regionów.  Zgodnie z art. 95b minister zdrowia będzie opracowywał i aktualizował krajowy plan potrzeb zdrowotnych, a koszty, szanowni państwo, pracowników  opracowujących mapę potrzeb to 60 000 561 tys.   Milionów, tak. 60 561 tys. Tak, ma pan rację. Te  pieniądze powinny trafić do służby zdrowia ,  a nie do urzędników.  Mam pytanie. Skoro pan minister będzie opracowywał plan potrzeb zdrowotnych, to czy nie będzie  tak jak z RFIL-em, że pieniądze pójdą tam, gdzie  rządzicie, i będziecie leczyć tych, którzy na was głosowali? Ten projekt to skrajna niesprawiedliwość, to  bubel, którego nie będziemy popierać.  

Monika Falej
Panie Marszałku! Wysoka Izbo! Panie Ministrze!  Mam następujące pytanie: Dlaczego opinie środowisk  samorządowych i środowisk medycznych na temat  mapy potrzeb zdrowotnych nie będą miały charakteru wiążącego? To właśnie te środowiska mają wiedzę,  doświadczenie i powinny mieć realny wpływ na tworzenie mapy potrzeb zdrowotnych. Dlaczego nie chcecie państwo słuchać i słyszeć głosu ekspertek i ekspertów? Dziękuję bardzo. 

Janusz Kowalski
Panie Marszałku! Wysoka Izbo! Serdecznie państwa zapraszam do województwa opolskiego, to zobaczycie, jak Platforma Obywatelska, PSL i Mniejszość  Niemiecka zarządzają służbą zdrowia. Waszą wizytówką jest zlikwidowane sanatorium w Jarnołtówku,  waszą wizytówką jest zlikwidowane sanatorium  w Suchym Borze, które sprzedaliście jakiejś niemieckiej firmie pod deweloperkę. Waszą wizytówką jest  przekształcenie szpitala wojewódzkiego w spółkę  prawa handlowego, rok temu chcieliście zamknąć  SOR w Opolu. Dzięki ministrowi zdrowia udało się  to uratować. I wy dzisiaj mówicie o tym, że samorządy świetnie zarządzają służbą zdrowia? Może tak, ale  na pewno nie ten, o którym mówi pan poseł Rajmund  Miller, w wojewódzkie opolskim, w którym kieruje  zarządem województwa szef Platformy Obywatelskiej  pan Andrzej B., oskarżony przez prokuraturę, który  jeszcze nie tak dawno, kilka dni temu leżakował z panem Rafałem Trzaskowskim, zamiast zajmować się  służbą zdrowia. Wy likwidujecie i prywatyzujecie  służbę zdrowia. Przyjedźcie do województwa opolskiego. To jest wstyd, co tam robicie. Platforma, PSL  i Mniejszość Niemiecka – zwijacie służbę zdrowia,  jesteście ostatnimi, którzy nas będą pouczać o tym,  jak zarządzać służbą zdrowia. Dziękuję.  

Jerzy Hardie-Douglas
Panie Marszałku! Wysoka Izbo! Ten projekt, ta  nowelizacja ustawy to fragment większej całości, któ-rą można by podsumować: wspólny mianownik – psucie opieki zdrowotnej. Usłyszeliśmy od posła sprawozdawcy zupełnie kuriozalne tłumaczenie centralizacji  zarządzania opieką zdrowotną. Usłyszeliśmy od pana  posła Piechy, że Polska nie jest krajem federacyjnym  i że nie rozumie w ogóle, dlaczego opozycja mówi o jakiejś centralizacji. Tzw. nowelizacja ustawy jest tak  naprawdę odwróceniem w ogóle myślenia pierwotnego pomysłodawcy. De facto w 100% odbiera się regionom kompetencje w sprawie planowania m.in. inwestycji w opiece zdrowotnej. Mapy potrzeb zdrowotnych będą niby konsultowane z marszałkami i starostami, ale będą to tylko opinie. W ogóle pseudokonsultowanie to jest wasza specjalność. Po raz kolejny  PiS będzie arbitralnie podejmował kluczowe dla funkcjonowania opieki zdrowotnej decyzje, a potem będzie  twierdził, że te decyzje szeroko konsultował. Decyzje  podejmie minister zdrowia. Wiara PiS-u, że decyzje  , które zapadają w Warszawie, mają przewagę nad propozycjami wypracowanymi przez samorząd województwa, jest ze wszech miar złudna. Ta  ustawa to jest kolejny przykład psucia, niszczenia  samorządów.  

Zdzisław Wolski
Wiadomo, że szpitale i ich przyszłość budzą najwięcej emocji. Chciałem jako praktykujący lekarz  podstawowej opieki zdrowotnej spytać też pana ministra: A jakie są zamiary pana ministra związane  z podstawową opieką zdrowotną? Wiemy, że najwięcej pieniędzy idzie na szpitale – i tak być musi – powiatowe czy kliniczne, ale najwięcej usług jest świadczonych na tym najniższym poziomie. Przypominam,  że POZ jest finansowany przez Narodowy Fundusz  Zdrowia, ale rzadko są tam samodzielne publiczne  zakłady opieki zdrowotnej. Z reguły są to spółki  z o.o., pracownicze, czyli podmiot prywatny, są to  ewentualnie praktyki lekarza rodzinnego. Czy należy się spodziewać zmian dotyczących podstawowej  opieki zdrowotnej? Dziękuję. 

Małgorzata Niemczyk
Panie Marszałku! Wysoka Izbo! Wnioskodawcy  projektu wskazują, że ma on porządkować proces  zarządzania. Co konkretnie chcecie porządkować?  Chcecie rozdać swoim stołki dyrektorskie? Być może.  Wydaje mi się, że chodzi o to, żeby dokonywać zamówień publicznych – chodzi o np. respiratory, maseczki – od swoich, po swoich preferencyjnych stawkach  – za podwójną cenę – i od swoich pośredników.  Likwidując nocną i świąteczną pomoc lekarską,  sparaliżowaliście SOR-y. Nie dbacie o pacjentów. Polska ma największy wskaźnik umieralności. Nadmiarowa umieralność to grubo ponad 100 tys. zgonów.  Opowiadacie za większość z nich, bo wyrzuciliście  pieniądze, nie potrafiliście nimi zarządzać, aby zapewnić Polakom prawidłową opiekę. O ile przez 6 lat  wzrosło zadłużenie w szpitali? O 5, 6, 7 mld zł? Jak  bardzo wydłużyły się kolejki? 2, 3 miesiące czy 5 miesięcy trzeba czekać na wizytę u specjalisty? Ile konkretnie Polek i Polaków zmarło od października 2020 r.?  Podajcie się do dymisji.  Nie twórzcie już  więcej systemu ochrony zdrowia, bo zdrowie Polaków  jest w tej chwili w złych rękach. Ochrona zdrowia to  kolejne zagadnienie, w przypadku którego niestety  ponieśliście porażkę. Dziękuję.  

Agnieszka Hanajczyk
Panie Marszałku! Wysoka Izbo! Panie Ministrze!  Wiadomo, że zdrowie to temat, który wywołuje ogromne emocje, jak np. w przypadku mojej przedmówczyni.  Jednocześnie jest to obszar największej troski zarówno polityków, jak i samych Polaków. Ja nie chciałabym  przy omawianiu tematu zdrowia politykować. Padło  tu bardzo dużo mocnych słów. Chciałaby zadać konkretne pytania i proszę o odpowiedzi. Na jakim etapie znajdują się prace nad mapami  potrzeb zdrowotnych? Kto te prace wykonuje? Na  podstawie jakich materiałów źródłowych są one wykonywane? Czy nieprzygotowanie map potrzeb zdrowotnych stanowi istotną przyczynę utrudnionego  dostępu pacjentów do radioterapii oraz kompleksowego leczenia onkologicznego? Czy poprawa dostępności pacjentów onkologicznych do radioterapii m.in.  w województwie łódzkim, czyli w moim województwie, uwarunkowana jest opracowaniem map potrzeb  zdrowotnych, czy też nastąpi  przed ich  ukończeniem? Dziękuję bardzo. 

Tomasz Latos
Dziękuję bardzo.  Panie Marszałku! Wysoka Izbo! Panie Ministrze!  Przyznam szczerze, że myślałem, że po tylu latach  pracy w parlamencie już nic nie jest w stanie mnie  zdziwić. Muszę jednak przyznać, że takiego poziomu  niekompetencji, nieprzygotowania, nieznajomości ustawy to chyba nigdy albo dawno nie było.  Jeżeli państwo krytycznie wypowiadacie się na  temat map potrzeb zdrowotnych, to chcę państwu  powiedzieć i przypomnieć, że 7 lat temu to państwo,  koalicja PO–PSL przyjęła tę ustawę. To nie jest nowa  ustawa, to jest tylko nowelizacja obowiązującej ustawy. Pewnie tego nie wiecie, więc warto sobie o tym  przypomnieć. Konsultant wojewódzki jest powoływany przez wojewodę i współpracuje z wojewodą. O tym  też pewnie nie wiecie.  Ktoś powiedział, że zlikwidowano nocną i świąteczną pomoc.  To jest w ogóle totalny absurd. Ta pomoc funkcjonowała, funkcjonuje i będzie  funkcjonować.  Panie ministrze, proszę o przypomnienie, kiedy  przyjęto ustawę o mapach zdrowotnych. Dziękuję  bardzo. 

Mateusz Bochenek
Bardzo dziękuję.  Panie Marszałku! Panie Ministrze! Wysoka Izbo!  Często w tej Izbie słyszymy słowa dotyczące nowych  programów, nowych miliardów, dodatków dla medyków, szpitali. Słyszymy również, jak ważne jest  wsparcie dla tych, którzy walczą na pierwszej linii  frontu w walce z COVID-em. To są ważne słowa. Dobrze, że one padają, natomiast za tymi słowami powinny iść czyny. Panie ministrze, podam konkretny  przykład. Chodzi o województwo śląskie i dodatek do  wynagrodzeń dla zespołów ratownictwa medycznego  za pracę w niedziele, święta i w godzinach nocnych.  Ten dodatek powinien obowiązywać już od wielu miesięcy, a ci, którzy pracują w pogotowiu ratunkowym  w województwie śląskim, nie dostali ani złotówki.  Dlaczego? Od wielu miesięcy pan minister koresponduje z wojewodą śląskim i nic z tego nie wynika. Niestety, te środki ciągle nie są wypłacane tym, którzy  , z szacunku do ich ciężkiej pracy i poświecenia, już dawno powinni je otrzymać. Dlatego, panie  ministrze, apeluje o to, by w końcu porozumieć się  z wojewodą i wypłacić te pieniądze naszym medykom  i pracownikom pogotowia. Dziękuję bardzo.   Jestem z województwa śląskiego, z Zagłębia, panie pośle.   

Artur Dziambor
Dziękuję.  Panie Marszałku! Szanowni Państwo! W 2020 r.  Polska zdobyła mistrzostwo świata w kategorii nadwyżkowych zgonów. To jest sukces waszego rządu.  To jest moment, w którym możecie pokazać swoją  moc. To właśnie wasze błędy, wasza niekompetencja  i nieumiejętność zarządzania ochroną zdrowia to  spowodowały. To jest wasza wina i niestety czujecie  się z tym świetnie. Wprowadzacie dzisiaj do ustawy  nowelizację, która jest właściwie jeszcze gorsza niż  to, co mamy teraz.  Z tej mównicy padły słowa o tym, że nienawidzicie  samorządów i dlatego z nimi walczycie. Zgadzam się  z tym. To jest oczywiste. Jesteście w samorządach  dużo słabsi niż tutaj. Jest natomiast jedna grupa,  której nienawidzicie jeszcze bardziej. Są to prywatni  przedsiębiorcy. Zamiast tej centralizacji, którą teraz proponujecie,  powinniście iść dokładnie w drugą stronę – tak jak  NZOZ-y stały się spółkami i doskonale funkcjonują  w wielu miejscach, tak samo mogłyby funkcjonować   szpitale. To jest kierunek, który powinniście obrać. Tymczasem wy chcecie wszystko zagarnąć  do swojej kieszeni. Dziękuję bardzo.   

Franciszek Sterczewski
Szanowny Panie Marszałku! Wysoka Izbo! Czy  naprawdę pandemia niczego was nie nauczyła? Czy  naprawdę te dodatkowe, nadwyżkowe zgony – ponad  70 tys. – nie są wystarczającym powodem, żeby na  poważnie zająć się sprawą systemu ochrony zdrowia?  Powinniśmy rozmawiać o naprawie tego systemu,  powinniśmy rozmawiać o większych dotacjach, ale  nie za 7 lat, nie o kolejnych niespełnionych obietnicach dla lekarzy rezydentów, tylko tu i teraz. A co  robi rząd? Co państwo robicie? Wykorzystujecie tę  kolejną okazję do centralizowania szpitali, centralizowania państwa w zupełnie bezsensowny sposób.  Naprawdę, skończcie z tym i zacznijmy na poważnie  rozmowę o resecie tego systemu, który tego wymaga.  To jest pierwsza rzecz. A druga rzecz – serdeczna  prośba do wszystkich posłów, posłanek ze wszystkich  klubów, do całej Izby. Przestańmy mówić o służbie  zdrowia , mówmy o systemie ochrony zdrowia, ponieważ tam pracują ludzie, lekarze i lekarki,  pielęgniarze i pielęgniarki, z którymi z tego miejsca  również wyrażam głęboką solidarność. Służba może  być tylko mundurowa, a ochrona to jest system, to są  ludzie, a nie mundury. Dziękuję bardzo.  

Sprawozdawca
Dziękuję bardzo.  Panie Marszałku! Panie Ministrze! Wysoka Izbo!  Na wczorajszym posiedzeniu Komisji do Spraw Energii, Klimatu i Aktywów Państwowych do projektu  ustawy o zmianie ustawy o odnawialnych źródłach  energii oraz niektórych innych ustaw z druku nr 1129  zgłoszono kilka poprawek legislacyjnych. Wszystkie  poprawki zostały przyjęte. Dziękuję bardzo. 

Andrzej Gawron
Dziękuję.  Panie Marszałku! Panie Ministrze! Wysoka Izbo!  Mam zaszczyt przedstawić stanowisko Klubu Parlamentarnego Prawo i Sprawiedliwość wobec rządowego projektu ustawy o zmianie ustawy o odnawialnych  źródłach energii oraz niektórych innych ustaw, druk  nr 1129, i sprawozdania, druk nr 1173. Na koniec roku 2020 w Polsce podłączonych do  sieci było ponad 450 tys. mikroinstalacji fotowoltaicznych. Utrzymanie bieżącego tempa rozwoju projektów  energetyki odnawialnej, zwłaszcza fotowoltaicznych  i wiatrowych, wymaga utrzymania jasnych, stabilnych ram polityki państwa w zakresie rozwoju odnawialnych źródeł energii. Celem jest osiągnięcie do  2030 r. w końcowym zużyciu energii brutto udziału  OZE wynoszącego od 21% do 23%. Większość tego zużycia energii określono w „Krajowym planie na rzecz  energii i klimatu”. Wspomniany dokument prognozuje również niezbędne nakłady inwestycyjne na moce  wytwórcze energii elektrycznej w latach 2021–2030  na poziomie ponad 17 mld euro, z czego blisko 75%  stanowić będą właśnie nakłady na źródła wiatrowe  i fotowoltaiczne.  Przedstawiona nowelizacja zmierza w kierunku  niezbędnej modyfikacji regulacji prawnych dla dalszego dynamicznego rozwoju w zakresie odnawialnych źródeł energii. Głównym celem nowelizacji jest  ograniczenie obowiązków koncesyjnych dla przedsiębiorców wykonujących działalność gospodarczą w zakresie małych instalacji. Nastąpi to poprzez podniesienie górnego progu łącznej mocy zainstalowanej  elektrycznej lub mocy osiągalnej cieplnej w skojarzeniu dla instalacji odnawialnych źródeł energii. Według nowelizacji małą instalacją będzie instalacja  odnawialnego źródła energii, której moc zainstalowana jest wyższa niż 50 kW, ale nie większa niż 1 MW.  Część obecnie działających wytwórców zwolnionych z obowiązku posiadania koncesji zostałaby wpisana automatycznie do rejestru działalności gospodarczej w zakresie małych instalacji.  Nowelizacja wprowadzi z jednej strony ograniczenie obowiązków dla podmiotów chcących wytwarzać  energię w małych instalacjach, z drugiej strony spowoduje przeniesienie z urzędu przedsiębiorców posiadających koncesję, dla których instalacje spełniają  warunki określone dla małych instalacji, do rejestru  wytwórców energii w małej instalacji. Projekt ujmuje zatem w przepisach kluczowe elementy związane  również z systemem aukcyjnym, chodzi o moc zainstalowanej energii elektrycznej.  Jeżeli chodzi o zmiany w zakresie zagospodarowania przestrzennego, to projekt bardzo pozytywnie  zmienia dotychczasowe przepisy, zgodnie z którymi  w planie zagospodarowania przestrzennego mogły  być budowane farmy fotowoltaiczne do 100 KW, a obecnie, dzięki nowelizacji tego projektu, ta granica zostanie przesunięta do 500 KW, a w niektórych przypadkach nawet do 1000 KW, jeżeli są to instalacje  wolnostojące fotowoltaiki na określonych gruntach,  które też są w ustawie wskazane. Obecnie szacuje się,  że ok. 15% instalacji na rynku to instalacje jednofazowe. Ustawodawca zdecydował się na jaśniejsze  sprecyzowanie przepisów, żeby traktować instalacje  trójfazowe i jednofazowe w podobny sposób.  Ogół zaproponowanych zmian w nowelizacji ustawy  ma na celu spowodować ożywienie gospodarcze i wychodzi naprzeciw oczekiwaniom społecznym jednostek  samorządu terytorialnego oraz przedsiębiorców, którzy  w tym zakresie chcą inwestować. Stanowią one również  istotne rozwiązanie, w szczególności dla wytwórców  energii z całej branży instalacji OZE. Jednocześnie powyższe rozwiązania stają się skutecznym elementem  procesu wychodzenia z kryzysu gospodarczego związanego z pandemią COVID-19, w którym znaczną rolę  przyznaje się rozwojowi energetyki odnawialnej. Z kolei  rozwój gospodarczy i aktywizacja lokalnych społeczności mogą przyczynić się do wzrostu gospodarczego  i zwiększenia przychodów do budżetu zarówno jednostek samorządowych, jak i państwa.  Kierując się powyższymi faktami i mając na  względzie troskę o dynamiczny rozwój energetyki  odnawialnej w Polsce, która poprawi wymagany bilans energetyczny oraz pozytywnie wpływa na nasze  środowisko, Klub Parlamentarny Prawo i Sprawiedliwość popiera przedłożoną nowelizację i będzie głosować za jej przyjęciem.  Dziękuję bardzo. 

Paweł Papke
Dziękuję. Panie Marszałku! Panie Ministrze! Wysoka Izbo!  Mam zaszczyt przedstawić opinię klubu parlamentarnego Koalicji Obywatelskiej o rządowym projekcie  ustawy o zmianie ustawy o odnawialnych źródłach  energii oraz niektórych innych ustaw, druki nr 1129  i 1173.  Jest to nowelizacja ustawy z dnia 20 lutego 2015 r.  o odnawialnych źródłach energii, która ma na celu  ograniczenie obowiązków koncesyjnych przedsiębiorców wykonujących działalność gospodarczą w zakresie tzw. małej instalacji. Problemem okazał się brak  zapisów ustawy dotyczących praktyk odnoszących się  do sposobu określania łącznej mocy zainstalowanej  instalacji elektrycznej OZE. Biorąc pod uwagę zmiany kwalifikacji obowiązku z koncesyjnego na rejestrowy dla wytwórców energii z OZE w przypadku  kilku tysięcy instalacji, kwestia ta staje się niezwykle  istotna i konieczna do uregulowania ustawowego.  Ustawa określa zatem parametry systemu aukcyjnego mocy elektrycznej danej instalacji, pozostając  w zgodzie z dotychczas stosowaną praktyką.  Celem wprowadzanych zmian jest m.in.: ograniczenie obowiązków podmiotów chcących wytwarzać  energię w małych instalacjach, przeniesienie przedsiębiorców z koncesją i posiadających instalacje określane jako małe do rejestru wytwórców energii w małych instalacjach. Zaproponowane zmiany wprowadzą uproszczoną formułę zwiększania liczby podmiotów z wpisem do rejestru wytwórców energii w małej  instalacji. Funkcjonowanie pod koniec 2020 r. ponad  450 tys. mikroinstalacji wymusza wprowadzenie  zmian w ustawie, które będą umożliwiały ich rozwój.  Prowadzone obserwacje rozwoju tego tematu w ramach tzw. systemu opustowego jednoznacznie wskazują, że zmiany są wymagane dla zapewnienia jednolitego sposobu traktowania rozliczeń prosumentów energii odnawialnej.  Zmiany ustawy odnoszą się także do promowania  odnawialnych źródeł energii w formule spółdzielni  energetycznych, których w Polsce próżno szukać,  a których zasady funkcjonowania w tej formule będą  porównywalne z prosumenckim wytwarzaniem energii odnawialnej.  Wymagane jest ustalenie ram polityki państwa  w zakresie rozwoju odnawialnych źródeł energii, bowiem do 2030 r. udział OZE w zużyciu energii brutto  ma osiągnąć poziom między 21 a 23%, co zostało zawarte w „Krajowym planie na rzecz energii i klimatu na lata 2021–2030”. Ustawa reguluje zagadnienia dotyczące określenia długoterminowego harmonogramu udzielania  wytwórcom OZE wsparcia obejmującego jako punkt  odniesienia 6 kolejnych lat. Odnosi się ono do ilości  i wartości energii elektrycznej z odnawialnych źródeł  energii sprzedawanej w drodze aukcji w latach 2022– 2027. Ta wartość nie będzie mogła zostać zmniejszona. To daje możliwość dookreślenia poziomu rozwoju  sektora OZE i określenia perspektywy inwestycyjnej.  Pozostałe zmiany w ustawie są odpowiedzią na  czynniki związane z zapobieganiem, przeciwdziałaniem i zwalczaniem COVID-19, m.in.: doprecyzowanie, że przedsiębiorstwo biorące udział w aukcji nie  znajduje się w trudnej sytuacji ekonomicznej czy określenie przepisów zabezpieczających w przypadku przekroczenia terminu na wytworzenie po raz pierwszy  energii elektrycznej lub pierwszej sprzedaży. Instalacje fotowoltaiczne mogą zastępować stare systemy  centralnego ogrzewania i wody użytkowej. Wykorzystanie tego typu urządzeń to alternatywa dla zagospodarowania terenów przemysłowych, pogórniczych  oraz słabej jakości gruntów rolnych, a także dachów  wszelkich obiektów budowlanych. Koalicja Obywatelska zawsze wspiera wszystkie  działania prowadzące do pozyskiwania zielonej energii, a co z tym się wiąże – dbałość o środowisko i zasoby naturalne. Po wczorajszej wielogodzinnej dyskusji w Komisji  do Spraw Energii, Klimatu i Aktywów Państwowych,  w czasie której po stronie rządu panował lekki chaos  i w ostatnim momencie zostały zaproponowane poprawki do projektu, stwierdzam, że Klub Parlamentarny Koalicja Obywatelska popiera powyższy projekt. Dziękuję bardzo.  

Beata Maciejewska
Dziękuję bardzo. Panie Marszałku! Wysoka Izbo! W imieniu klubu  Lewicy chciałabym powiedzieć, że OZE także dla nas  są bardzo ważnym źródłem energii. Można powiedzieć, że OZE to jest polska racja stanu. OZE, OZE  i jeszcze raz OZE. Dzisiaj coraz więcej analiz najważniejszych ekspertów mówi o tym, że OZE deklasują  wszelkie inne źródła energii, także atom, węgiel  i inne. OZE są naszą przyszłością i na OZE powinniśmy stawiać. Dlatego dobre zmiany zaproponowane  w tej ustawie, które pozwalają energetyce odnawialnej jeszcze bardziej się rozwijać, które znoszą bariery  szczególnie w zakresie energetyki dotyczącej fotowoltaiki, energii ze słońca, są przez nas popierane.  Chciałabym natomiast powrócić do kilku kwestii,  o których wspominałam na posiedzeniu komisji. Nie  jest prawdą, jak mówił pan poseł sprawozdawca, to,  że wszystkie poprawki zostały przyjęte. Otóż nie  wszystkie, panie pośle. Nie została przyjęta poprawka dotycząca spółdzielni energetycznych. Chcę powiedzieć, że oczywiście pewne zmiany w zakresie ener-getyki w Polsce są wdrażane, ale nie jest to robione  w sposób kompleksowy. Jeśli chodzi o sytuację energetyki wiatrowej na lądzie, która według ministerstwa klimatu ma stanowić 11% całej produkcji energii z OZE, to obowiązuje u nas prawo, które całkowicie ogranicza rozwój farm wiatrowych na lądzie. Wczoraj złożyłam projekt zmiany tego prawa. Nie  mogliśmy się doczekać tej nowelizacji, mimo że jest  ona moim zdaniem naprawdę łatwa oraz możliwa i konieczna do wprowadzenia, więc skierowaliśmy ten  projekt jako Lewica. Znosimy w nim barierę dotyczącą konieczności zachowania odległości farm wiatrowych, zmniejszając odległość z 10 ha, czyli dziesięciokrotności wysokości wiatraka, do 500 m. Wprowadziliśmy także obowiązek prowadzenia konsultacji społecznych i wyszliśmy naprzeciw postulatom przedsiębiorców i ekologów. To jest jedna z podstawowych  kwestii, którą powinniśmy uwzględnić, jeśli mówimy  o kompleksowym rozwoju energetyki odnawialnej.  Jeżeli mówimy w rządowych dokumentach o tym, że  coś ma się rozwijać, to musimy w tym momencie mieć  prawo, które to umożliwia, bo w przeciwnym razie po  prostu gadamy co innego i co innego robimy. Chciałabym także złożyć poprawkę, do której wprowadziłam jeszcze zmianę po wczorajszym posiedzeniu komisji, ponieważ uważam, że nie jest prawdą to,  że nie można dzisiaj zmienić prawa dotyczącego spółdzielni energetycznych. Spółdzielnie energetyczne zostały wprowadzone przepisami już kilka lat temu i nie  funkcjonują w Polsce, prawo jest martwe, a przecież  ludzie chcą produkować energię odnawialną i chcą to  robić jako prosumenci zbiorowi.   Dzisiaj w zasadzie jest to możliwe tylko w postaci prosumeryzmu jednoosobowego, gdzie jest prosument, który wytwarza energię na własne potrzeby, panie pośle,  i na własne potrzeby ją zużywa. W związku z tym po raz drugi składam poprawkę,  trochę zmodyfikowaną, mówiącą o tym, że spółdzielnia energetyczna może powstać, gdziekolwiek chce,  w gminie wiejskiej czy wielkomiejskiej, czy miejskiej.  Nie możemy ograniczać terytorialnie czyjejś działalności gospodarczej czy wytwarzania energii tylko dlatego, że ktoś mieszka w mieście lub na wsi. Powinniśmy to zrobić od razu. Luzujemy także ograniczenia  w zakresie wytwarzania energii. Dzisiaj spółdzielnia  energetyczna może powstać, jeśli na własne potrzeby  będzie przeznaczać aż 70% energii. Złożona przeze  mnie poprawka zmierza do tego, żeby połowa tej energii była zużywana przez daną spółdzielnię, a połowa  mogła być oddawana do sieci czy też sprzedawana. W rezultacie wszystkim nam powinno chodzić  o to, żebyśmy my i przyszłe pokolenia mogli żyć  w środowisku, które to umożliwia, i żebyśmy mogli  korzystać z energii, która nas otacza. Na ziemię spada co chwila 8 tys. razy więcej energii, niż jesteśmy  w stanie wykorzystać. Korzystajmy z tego potencjału  i stwórzmy prawo, które to umożliwia. Dziękuję bardzo.  

Mieczysław Kasprzak
Dziękuję bardzo. Panie Marszałku! Wysoka Izbo! Zabierając głos  w imieniu Klubu Parlamentarnego Koalicja Polska,  chcę powiedzieć, iż to dobrze, że mamy tę ustawę.  Natomiast pokazuje ona również, jak ciężko przebija  się przez lata informacja, wiedza i legislacja w zakresie energii odnawialnej. Dobrze, że jest postęp i jest  świadomość na dzień dzisiejszy, że można produkować energię w sposób bardzo prosty, dostępny oraz  że może to robić każdy obywatel, w związku z czym  możemy mieć wpływ na to, jak będzie wyglądał nasz  klimat i możemy mieć dostępną energię, o którą jest  coraz trudniej i pewnie będzie coraz trudniej. Doświadczaliśmy tego kilka dni temu i to jest oddzielny  temat wymagający dyskusji, debaty na temat naszych sieci, naszego systemu energetycznego. Energia odnawialna ma dzisiaj tendencję rozwojową, ale trzeba przyznać, że cały czas czuje się spychanie jej gdzieś na boczny tor. Pamiętamy tę blokadę w 2015 r., jeżeli chodzi  o wiatraki.  To do dzisiaj się nie przebiło. Znaleźliśmy  wytłumaczenie, że będziemy budować wiatraki na  morzu, ale te inwestycje i później energia elektryczna  z tych wiatraków są dwukrotnie droższe. I nie robimy nic, żeby wrócić do systemu wiatraków. Ja słyszę,  że to wywoływało konflikty społeczne. Powiem tak.  Te konflikty społeczne były sporadycznie, ale one  były nakręcane przez jedną z pań minister, która  jeździła po Polsce i celowo nakręcała te konflikty, bo  wtedy to było na rękę, bo trzeba było wygrać wybory.  To było złe rozwiązanie i do dzisiaj to skutkuje. Państwo boicie się odejść od 10h i wszystkich konsekwencji z tym związanych.  Dobrze, że mamy system prosumencki. Trzeba go  doskonalić i wspierać, bo to jest bardzo dobry system.  To jest system, który umożliwia dekoncentrację produkcji energii elektrycznej. Mieliśmy przez kilka dni  problem z Bełchatowem, w jednym miejscu, i w połowie  Europy czy nawet jeszcze w Afryce jest to odczuwalne.  Możemy produkować to na własnych dachach, w ogrodach, nawet na balkonach – i wtedy mamy ten system  rozproszony. To jest dobre rozwiązanie, bo nie powoduje dużych kolizji energetycznych. To trzeba wspierać.  Dlatego też proponujemy modyfikację systemu  prosumenckiego. Chcemy, aby to zwiększyć z 50 kW  do 150 kW zainstalowanej mocy. Nie ma się czego  bać, nie będzie aż takiego boomu, nie rzucą się wszyscy, nie będą budować. Umożliwić to ludziom, którzy  chcą włączyć się w system prosumencki, aby mogli  zainwestować swoje pieniądze, produkować energię  

Beata Maciejewska
dla siebie i jeszcze dla sąsiadów, wpuszczać to do sieci. Mało tego, zapłacić ludziom. To, co było w pierwszej wersji. Myśmy w 2015 r. przyjęli taką ustawę  w Sejmie, że za produkowaną energię prosument  będzie miał zapłacone. Dlaczego bać się tego? Produkujesz dla siebie, ale możesz i sprzedać, przecież to  zostanie u nas w kraju. Damy to swoim sąsiadom.  Państwo na tym skorzysta.  Będzie tańsze. Państwo na tym skorzysta. Nie ma  co się tego bać. Niech ludzie też zarabiają. Stworzyć im  możliwość. Bo tworzymy nowy system, mówimy: inicjatywy obywatelskie. Niech ludzie zarabiają na produkcji  energii. Zapłacić im po takiej cenie, za jaką państwo  sprzedaje swoją energię. Proste, przejrzyste, nie trzeba  do tego dokładać. Mało tego, dzisiaj powyżej 10 kW państwo zabiera 30% energii. Później nam oddaje, ale 30%  zabiera. To jest bardzo dużo, 1/3. Proponujemy w poprawkach, żeby zmniejszyć to, co oddajemy państwu,  do 10%, czyli 0,1, nie 30%, tylko 0,1, 1 do 9. Myślę, że to  jest dobre rozwiązanie. Bo pierwsze zakusy, jak państwo przygotowywaliście  ustawę, to było  30%, później w dolnym zakresie zmniejszono. Dać obywatelom możliwość zarabiania. Obywatele chcą produkować prąd. To nie będą fabryki, to nie będą wielkie  przedsięwzięcia. Myślę, że to przyczyniłoby się do tego,  o czym wszyscy mówimy i na co wszyscy oczekujemy  – tani prąd, czyste powietrze i ludzie mogliby zarabiać.  Dziękuję bardzo.  

Janusz Korwin-Mikke
o projekcie ustawy, którą nawet totalna opozycja poparła. Tutaj PSL się o niej dobrze wyrażał, wprowadzając bardzo rozsądne zresztą poprawki.   Dziękuję.  Nawet my widzimy w niej pewne punkty dodatnie.  Bo my jesteśmy prawdziwa opozycja, a nie totalna.  Popatrzmy jednak na sprawę ogólnie. Otóż wyobraźmy sobie, że cała energia jest zielona, np. całą energię  mamy z wiatraków. Rozumiecie państwo, co to oznacza? Ustaje wiatr i w żadnym domu nie mamy prądu.    Wyobraźmy sobie, że całą energię bierzemy z paneli fotowoltaicznych. Przychodzi chmurka i w żadnym domu nie ma prądu.   I jeżeli 10% wytwarzamy z tego, to mamy 10%  problemu, ale to jest 10% problemu, a nie zysk. Patrzmy na sprawę realnie.   Jeżeli słabnie wiatr, to nie da się w ciągu ułamka  sekundy czy nawet paru minut włączyć wielkich bloków energetycznych czy wodnych.   Tak że tego typu energetycy klną na te OZE, jak  mogą, i z tego sobie zdajmy sprawę.  Proszę państwa, jak słusznie mówił kolega z PSL-u,  trzeba zrobić lokalne sieci, nie żeby oddawać to do  sieci państwowej, tylko żeby były lokalne sieci. I nie  ma żadnego powodu, żeby to ograniczyć do 50, 150  czy iluś tam. Niech sobie każdy produkuje ten prąd,  jak chce. Niech sobie tworzy sieci na terenie gminy  czy powiatu, czy jak tam. Państwa to w ogóle nie  powinno obchodzić. W ogóle. A jak ludzie chcą odsprzedawać państwu, to oczywiście niech odsprzedają, nie ma żadnego problemu. Tylko, powtarzam, nie  widzę najmniejszego powodu, żeby państwo to regulowało. A jak działają państwowe elektrownie, to może  jeszcze kolega Winnicki coś powie, jak to działa w praktyce. Dziękuję za uwagę.   Tak? 

Robert Winnicki
Dziękuję. Panie Marszałku! Wysoka Izbo! Skoro mowa o OZE,  mowa o energetyce, to mam pytanie. Być może ktoś  z ministerstwa będzie w stanie na nie odpowiedzieć.  Co tak naprawdę wydarzyło się 2 dni temu w Bełchatowie? Co tak naprawdę się wydarzyło, że w największej elektrowni w Europie, bo to jest największa elektrownia tego typu w Europie, 20% mocy w kraju,  nagle 10 z 11 bloków zostało wyłączonych? Skutki  tego, jeżeli chodzi o system, z którym jesteśmy połączeni, system energetyczny, odczuwalne były nawet  

Mieczysław Kasprzak
w Algierii i Maroku. Co takiego się wydarzyło? Czy  ma to coś wspólnego z faktem, jak donosiły media  kilka tygodni temu, że w Bełchatowie nastąpiła czystka polityczna, ponieważ jedna frakcja, zdaje się premiera Morawieckiego, wycięła część ludzi ministra  Macierewicza, w związku z czym mniej zostało ludzi,  którzy potrafią zarządzać energetyką? Co się stało,  że państwo nie reagujecie na ten argument, który  podnosimy już od wielu lat, na problem, który sygnalizujemy od wielu, wielu lat? Problemem, oprócz wytwarzania produkcji energii, oprócz tego, że totalnie  zawalony jest projekt elektrowni atomowej, że poddani jesteśmy dyktatowi Unii Europejskiej w zakresie polityki klimatycznej, niedostosowanej zupełnie  do naszego tempa transformacji, która nam niszczy  tak naprawdę możliwość sensownej transformacji,  niszczy krajowy przemysł energetyczny, krajowe dostawy energii Co zrobiliście w ciągu tych ostatnich  lat, żeby przesył energii elektrycznej zreformować,  żeby zmodernizować sieci? Za chwilę będziemy mieli  naprawdę bardzo potężne wynikające z tego blackouty. Ta awaria nie zaczęła się w Bełchatowie. Zaczęła się na stacji. Co tam się wydarzyło? Minęło kilka  dni. Ciągle nie mamy informacji na ten temat. Pojawia się pytanie, czy tam jest ktoś, kto jest w stanie  rzetelnie odpowiedzieć na te kwestie. Czy znowu  klucz partyjny zdecydował, że nawet w największej  elektrowni w Europie nie macie odpowiednich specjalistów? Co tam się dzieje, panie ministrze? Co tam  się dzieje, panie premierze? To jest dzisiaj nasze pytanie.  To jest apel o to, żebyście wreszcie energetykę zaczęli traktować poważnie, ponieważ miotanie się kolejną dekadę, tak jak robili to poprzednicy, i poddawanie dyktatowi Unii Europejskiej w tym zakresie prowadzić będzie do szalonych wzrostów cen prądu, prowadzić będzie  do ubóstwa energetycznego,  prowadzić będzie do szalonego importu energii elektrycznej do Polski i zapaści krajowego systemu energetycznego. Nie można do tego dopuścić.   

Joanna Mucha
Bardzo uprzejmie dziękuję, panie marszałku.  Panie Marszałku! Panie Ministrze! Mam tę przyjemność, żeby przedstawić stanowisko naszego koła  wobec rządowego projektu ustawy o zmianie ustawy  o odnawialnych źródłach energii oraz niektórych innych ustaw.  Mój przedmówca z PSL-u wspominał czy mówił  bardzo dużo o prosumentach, o tych, którzy produkują, konsumują energię elektryczną. Bardzo dobrze, że są oczywiście ci, którzy produkują ją w OZE.  W ogóle OZE są rozporoszone, czyli są bardziej bezpiecznymi źródłami energii, takimi, które są blisko  nas. Wiadomo, że tak naprawdę są same zalety. Ale  ja, myśląc o OZE, myślę przede wszystkim o jakiejś  starszej pani, która mieszka w małej miejscowości  i która wysupłuje ostatnie grosiki ze swojego portfela, żeby kupić węgiel, w dodatku węgiel bardzo słabej  jakości. Myślę o jakimś kolejnym starszym panu,  który w innej miejscowości mieszka w zagrzybionym  mieszkaniu, bo go po prostu nie stać na to, żeby  ogrzać swoje mieszkanie. Jest chory, ma chore płuca  ze względu na warunki, w jakich mieszka. Myślę  o wielodzietnej rodzinie, której po prostu nie stać na  to, żeby ogrzewać swoje mieszkania. Dzieciaki cały  czas chorują. Poza tym, że sami nie są w stanie się  ogrzać, to jeszcze sąsiedzi obok grzeją, paląc w piecu  śmieciami. I to są ci ludzie, o których myślę najbardziej, kiedy myślę o odnawialnych źródłach energii.  Niestety muszę powiedzieć, że państwo polskie dzisiaj funkcjonuje w taki sposób. W taki sposób gospodaruje swoimi zasobami, że oni na samym końcu  znajdą się wśród tych, którzy skorzystają na ewentualnej zmianie na odnawialne źródła energii. Dzisiaj rzeczywiście mamy do czynienia z sytuacją, kiedy ten wielki sukces, ten wielki bum związany z fotowoltaiką, głównie fotowoltaiką, spowodował, że  mamy do czynienia ze wzrostem odnawialnych źródeł, tzn. ilości produkowanej energii z odnawialnych  źródeł energii, ale to jest, proszę państwa, przedsiębiorczość Polaków, indywidualnych Polaków, i to  w dodatku tych, których na to stać. A ta biedna pani,  ten biedy pan czy ta biedna wielodzietna rodzina  będą ostatnimi w kolejce do tego, żeby z tej rewolucji  skorzystać. Wygląda na to, że rzeczywiście polski rząd powoli budzi się ze snu węglowego i zaczyna dostrzegać,  że świat ruszył do przodu, zaczyna widzieć tę zieloną  transformację. Nawet Chiny ją widzą. Nawet polski  rząd ją zobaczył, skoro już Chiny zobaczyły. I rzeczywiście te zapisy, które w tej ustawie się znalazły, to  są zapisy dobre. Ograniczenie obowiązków koncesyjnych, kwestia zamiany koncesji na rejestrację, te  wszystkie rzeczy, o których mówili moi przedmówcy,  to są rzeczy i ważne i potrzebne. Tylko my o tym  mówiliśmy jako opozycja od 6 lat. Przez 6 lat stykaliśmy się z rządem, który jak Don Kichot dzielnie  walczył z wiatrakami. Stykaliśmy się z ze zmienianiem definicji drewna energetycznego, a także z umożliwieniem palenia tym w elektrowniach, co ten rząd,  to już największe kuriozum, zalicza według statystyk  do energii odnawialnej. Mieliśmy do czynienia z nabywaniem, masowym nabywaniem węgla zza wschodniej granicy. Rząd ofiarnie dopłacał do energii, do  węgla miliardy każdego roku. Gdyby to policzyć w cał

Robert Winnicki
kowitym rachunku, byłyby to pewnie dziesiątki miliardów złotych.  I nagle ogromne przyspieszenie z OZE. Mamy wrażenie, że mogą mieć z tym coś wspólnego też inne ustawy, nad którymi proceduje się w tej chwili w Sejmie.  Powiedzmy sobie wprost, że to nie jest tak, że rząd nagle zrozumiał, o co w tym chodzi, tylko tak,  że ten rząd  zupełnie stracił kontrolę nad sytuacją w sektorze energetycznym.    Mamy do czynienia z sytuacją, w której 14 maja  ceny uprawnień do emisji CO2 w ramach ETS przekroczyły 56 euro/t. Mamy sytuację, w której trzeba było  awaryjnie wyłączyć 10 z 11 bloków w Bełchatowie. Notabene byłabym wdzięczna, gdyby pan minister pochwalił się nam kompetencjami nowego szefostwa tego  przedsiębiorstwa. Nie wypełniamy celów w zakresie  udziału OZE w miksie energetycznym, a to z kolei oznacza płacenie dużych kar. Szacunki NIK-owskie już  sprzed kilku lat mówiły, że to może być nawet 8 mld zł.  Stąd to szybkie przebudzenie w temacie OZE – tak to  oceniam – i szybka transformacja energetyczna. Chciałabym zapytać członków rządu ,  skąd w Polskim Ładzie ta krzycząca nieobecność tematów klimatycznych. My oczywiście wiemy, że macie w koalicji denialistów klimatycznych, ale jednak  w Polskim Ładzie powinno się było znaleźć jakieś  odniesienie. Jeszcze raz powtórzę to, od czego rozpoczęłam  moje wystąpienie: najważniejsi są ci ludzie, którzy są  drastycznie ubodzy energetycznie. I niestety cały czas  nie widzę ścieżki dojścia do tych ludzi, do bezpieczeństwa energetycznego. Dziękuję bardzo.   

Marek Polak
 Dziękuję bardzo. Chciałbym prosić o potwierdzenie, czy jestem słyszalny. Pięknie dziękuję. Szanowny Panie Marszałku! Wysoka Izbo! Wykorzystując dzisiejszą debatę o odnawialnych źródłach  energii, chciałem ponowić wielokrotnie poruszany  problem potrzeby wypracowania rozwiązań ułatwiających zwiększenie udziału małych elektrowni wodnych w produkcji energii elektrycznej w Polsce.  Nurt polskich rzek, dorzeczy, a także małych, rwących górskich potoków to potencjał niewykorzystany.  Znaczna część tej energii mechanicznej powinna być  zamieniona na energię elektryczną. Ale dziś dla rozwoju mikroelektrowni wodnych barierę nie do pokonania stanowią obowiązujące przepisy budowlane,  wymogi środowiskowe i szeroko pojęte procedury administracyjne. Dlatego chciałbym zapytać, czy resort  nad tym pracuje i czy dostrzega  potrzebę  usprawnienia regulacji prawnych i procedur ułatwiających rozwój i funkcjonowanie małej energetyki wodnej w Polsce. Dziękuję bardzo. 

Konrad Frysztak
Dziękuję, panie marszałku. Panie Ministrze! Wysoka Izbo! Pierwsza rzecz to  opłata mocowa dla prosumentów, nieporuszona co  prawda w tej ustawie. Składałem do państwa interpelację w tej sprawie, uważam, że to jest zaprzeczenie  idei budowania przydomowych instalacji fotowoltaicznych. Z jednej strony jest „Mój prąd”, ulga termomodernizacyjna, a z drugiej – wyciągacie po kilkanaście złotych miesięcznie od każdego gospodarstwa  domowego. Uważam, że to totalna aberracja logiki,  zasad, które mają zachęcać Polaków do zakładania  takich instalacji. Szanowni Państwo! Druga sprawa to okazja. Bez  wątpienia dyskusja o tej ustawie jest okazją do tego,  żeby pogratulować Markowi Suskiemu otwarcia  w Radomiu spółki Enea Nowa Energia. Tak, chciałbym państwa poinformować, że jest taka spółka, jest  to spółka córka Enei SA. Została założona i do niej  zostały przekierowane raportem instalacje fotowoltaiczne, farmy wiatrowe , farmy czy elektrownie wodne, ale to nie wszystko. Może tutaj trzeba pochwalić:  tak, przyda nam się taka spółka, która wyspecjalizuje się w OZE i będzie to OZE spinać  i realizować.  Ale, szanowni państwo, brakuje logiki w wynajęciu prywatnego budynku przez prezesa tej spółki  i zainwestowaniu – szacuje się, że to ok. 2 mln zł, może  

Joanna Mucha
2,5 mln zł – w ten prywatny budynek, zakup kilkunastu limuzyn. To wszystko to są pieniądze Enei,  de facto pieniądze pochodzące z rachunków za prąd.  Obiecywaliście państwo dopłaty do rachunków za  prąd. Gdzie są te dopłaty? Nie ma. Za to inwestujecie  kilka milionów złotych w prywatny budynek pana,  którego ja akurat nazwisko znam, ale go nie wymienię, bo to nie jest może to miejsce.  Jaka jest gwarancja, że kiedy skończy się ta umowa, to ten majątek, który tam zainwestowaliście,  odzyskacie? To jest jakaś totalna bzdura. Będę prosił  przewodniczącego Nowaka o to, aby członkowie komisji zainicjowali w tej sprawie posiedzenie komisji.  Uważam, że nie można doprowadzić do tego, że funkcjonariusze Prawa i Sprawiedliwości –  a tak, w tym  zarządzie zasiadają funkcjonariusze Prawa i Sprawiedliwości – obsiedli również funkcje dyrektorskie.  Dyrektorem jest tam chociażby szef klubu radnych  Prawa i Sprawiedliwości w Radomiu. 

Konrad Frysztak
To jest totalna bzdura. Dziękuję.   

Franciszek Sterczewski
Szanowny Panie Marszałku! Panie Ministrze!  Wysoka Izbo! Zaledwie kilka dni temu doszło do awarii w elektrowni Bełchatów. Co się stało? Eksperci  ostrzegają, że mogło dojść do blackoutu i czasowego  pozbawienia prądu wielu miast w Polsce. Pan premier pewnie powie: not great, not terrible,  ale to pokazuje, że energetyka oparta na węglu jest  przestarzała i niestabilna. Zróżnicowanie źródeł energii  i inwestycje w OZE są dla Polski szansą na transformację energetyczną. Według raportów odnawialne źródła  energii po raz pierwszy w Unii Europejskiej wyprzedziły paliwa kopalne. Unia realizuje kolejne ambitne cele:  20% OZE w 2020 r. i nawet 40% do 2030 r.  Niestety Polska znajduje się w szarym końcu, jeśli  chodzi o te zmiany. Według danych energia elektryczna i powietrze w naszym kraju są obecnie najbardziej  zanieczyszczone w Europie.  Ostatnie zdanie. W 2016 r. rząd w zasadzie zakazał budowli elektrowni elektrycznych.    Elektrowni wiatrowych – dziękuję. Teraz nagle budzi się z ręką w nocniku i zastanawia się nad odwróceniem tego złego prawa. Dlaczego  straciliśmy tyle czasu? Kto odpowie za tę głupią decyzję? Jak długo będziecie igrali z życiem i zdrowiem   tysięcy ludzi, którzy będą musieli żyć ze skutkami  kryzysu klimatycznego?   

Agnieszka Hanajczyk
Panie Marszałku! Wysoka Izbo! Dobrze, że rozmawiamy o fotowoltaice, fotowoltaika to marzenie  wielu Polaków, ale jakbyśmy tak spojrzeli, co będzie  10, 20 lat? Warto już pomyśleć o rozwiązaniach. Żywotność większości paneli fotowoltaicznych to  ok. 25–30 lat. Natomiast falowników – ok. 10 lat.  Wydajność paneli spada o 6–8% po 25 latach użytkowania. Zależy to jednak od technologii. Panele pierwszej generacji z lat 90. XX w. będą niebawem wyłączane z użytkowania oraz zastępowane instalacjami  nowszej generacji, co rodzi wyzwanie dla środowiska  oraz organów zajmujących się redukcją odpadów.  Obecnie obserwujemy rozkwit programów wspierających rozwój instalacji fotowoltaicznych – bardzo  dobrze. Ale teraz już powinniśmy opracować ramy  prawne i instytucjonalne, które będą gotowe na czas  największego przyrostu instalacji solarnych, adekwatne do potrzeb naszego kraju. Może to  być jeden  z celów , bardzo ważnych celów Ministerstwa Klimatu.  Czy ministerstwo dysponuje rejestrem wszystkich  zainstalowanych instalacji fotowoltaicznych? Czy  planowane jest wdrożenie przepisów regulujących  zbiórkę zużytych urządzeń fotowoltaicznych? I jak do  tej pory wyglądała ta kwestia, jeśli chodzi o odpady  po fotowoltaice?  Dziękuję bardzo.   

Małgorzata Niemczyk
Panie Marszałku! Wysoka Izbo! Według uzasadnienia projektu ustawy o zmianie ustawy o odnawialnych źródłach energii zaproponowane zmiany służą  ograniczeniu obowiązków koncesyjnych w odniesieniu do przedsiębiorców wykonujących działalność  gospodarczą w zakresie małych instalacji przez podniesienie progu łącznej mocy zainstalowanej elektrycznej lub mocy osiągalnej cieplnej w skojarzeniu  dla instalacji odnawialnego źródła energii określanych jako małe instalacje. Ale chciałabym wiedzieć,  jak te nowe instalacje OZE rząd zamierza zamawiać  na podstawie aukcyjnego systemu wsparcia w 2021 r.?  W jakich technologiach oraz o jakiej łącznej mocy zainstalowanej? Bo ja, kiedy słyszę o OZE, kiedy myślę  o OZE, to widzę smog. Widzę śmierdzące powietrze  wydobywające się z kominów i czerwone, czarne, pomarańczowe strefy w okresie grzewczym. Przespaliście  kolejnych 6 lat dużych problemów Polaków i Polek.  Ile jest instalacji fotowoltaicznych w Polsce? Ile  ich zostało zamontowanych przez ostatnie 6 lat?   I powiedzcie mi, co z problemem odpadowym. Jak ten problem będzie rozwiązany i w jaki  sposób, bo odpadowych bomb ekologicznych mamy  wiele, a jedną koło Łodzi w Zgierzu, którą również  nie potraficie się zająć. Dziękuję.   

Małgorzata Tracz
Panie Marszałku! Wysoka Izbo! Ten projekt jest  dobrą wiadomością dla rozwoju energii ze źródeł odnawialnych. Cieszę się, że rząd Zjednoczonej Prawicy  w końcu postanowił naprawić błędy oraz grzechy,  które popełnił na początku pierwszej kadencji, kiedy  to wstrzymał praktycznie rozwój OZE i doprowadził  do spadku udziału energii odnawialnej w miksie  energetycznym. Wszystkiego już się nie da naprawić. Nie da się  naprawić np. tego, że nie osiągniemy w 2020 r. – choć  wskaźniki będą dopiero za jakiś czas – 15-procentowego udziału  OZE w miksie energetycznym. Ale ten  projekt  daje jakąś nadzieję na zmianę. Ale nie dokona  się ona bez ambitniejszych celów. Nie dokona się bez  zmiany drakońskiego prawa, które uniemożliwiło rozwój energetyki wiatrowej na lądzie. Stąd moje pytanie  do wnioskodawców. Kiedy rząd Zjednoczonej Prawicy  wycofa się z wprowadzonej  w 2016 r. zasady 10 H, która zahamowała rozwój inwestycji wiatrowych na lądzie? Kiedy naprawdę uwolnicie pełnię  potencjału drzemiącego w polskiej branży OZE? 

Jan Szopiński
Szanowny Panie Marszałku! Wysoka Izbo! Dzięki  proponowanym przez rząd zmianom w ustawie o odnawialnych źródłach energii Krajowy Ośrodek  Wsparcia Rolnictwa ma otrzymać prawo do wydzierżawiania gruntów Skarbu Państwa bez przetargu,  co wobec politycznego trybu powoływania dyrektorów ośrodków będzie sprzyjało podejrzeniom o korupcję i kolesiostwo przy tych dzierżawach. W związku z tym mamy pytanie: W jaki sposób  rząd zamierza zapewnić realizację zasad uczciwej  konkurencji oraz równe prawa przedsiębiorców ubiegających się o dzierżawę państwowych gruntów na  cele energetyczne?  I drugie. W związku z tym, że proponowane przez  rząd zmiany w prawie ingerują m.in. w prawa gmin  do planowania przestrzennego, mam pytanie: Z jakimi gminami lub związkami gmin rząd skonsultował  projekt tej ustawy?  Proszę o przedstawienie wniosków z tych konsultacji. Uprzejmie proszę   pana ministra o odpowiedź na moje pytania na piśmie. Dziękuję. 

Michał Urbaniak
Dziękuję, panie marszałku. Panie Ministrze! Wysoka Izbo! Otóż w kontekście  ostatnich problemów w Bełchatowie chciałbym się  dowiedzieć, jak wygląda modernizacja nowej stacji  w Choczewie, jak wygląda budowa linii, na jakim to jest etapie: Gdańsk Przyjaźń – Żydowo Kierzkowo,  Grudziądz Węgrowo – Pelplin – Gdańsk Przyjaźń,  Choczewo – Żarnowiec, Choczewo – Gdańsk Przyjaźń  i Choczewo – Gdańsk Błonia – Grudziądz Węgrowo.  Pytam o to, ponieważ wiemy, że już teraz jest duży  problem z liniami przesyłowymi, z sieciami przesyłowymi. A pamiętajmy o tym, że niezależnie od tego,  jak będziemy produkować prąd, jak będzie produkowana energia, czy to będzie OZE, czy to będzie energetyka jądrowa, czy też węgiel, który tak jest tutaj  rugany, to jednak trzeba  to jakoś przesyłać. Prosiłbym o odpowiedź. Jeśli nie jest pan w stanie teraz odpowiedzieć z mównicy, to pisemnie. Dziękuję.   

Tomasz Piotr Nowak
Panie Marszałku! Panie Ministrze! Wysoka Izbo!  Z zainteresowaniem zajrzałem do najbardziej strategicznego programu Prawa i Sprawiedliwości Polski  Ład, szukam tam zapisów o energetyce, o energetyce  obywatelskiej, energetyce rozproszonej i jakoś nie  mogę tam tego znaleźć. W tak kluczowym dokumencie  nie ma właśnie założeń, które pokazałyby mapę drogową dojścia do neutralności klimatycznej w 2050 r.  Jak rząd zamierza to zrobić w ciągu najbliższych  5 lat? Jaki jest plan, cykl ustaw, które będą nam zabezpieczały odnawialne źródła energii? Proszę powiedzieć, co z 10H, proszę powiedzieć, co z energetyką prosumencką, z wirtualnym prosumentem, prosumentem zbiorowym. Cały czas bowiem coś nam tu  chrobocze i te spółdzielnie, te klastry, to wszystko  nie funkcjonuje, a potrzeba nam w tej chwili odważnej ustawy, która nam powie  o wirtualnym odbiorcy i o zbiorowym prosumencie. Dziękuję  bardzo. 

Krzysztof Gadowski
Panie Marszałku! Wysoka Izbo! Panie Ministrze!  Wszyscy od lat czekamy na wasze śmielsze decyzje,  na ustawy, które wprowadzą nas szerzej do energetyki odnawialnej, do OZE, do różnych rozwiązań  prosumenckich. Ale państwo przez te lata straciliście  pieniądze i czas. Dziś w ustawie proponujecie również  korektę ustawy o gospodarowaniu nieruchomościami  rolnymi Skarbu Państwa i chcecie po raz kolejny tylko faworyzować spółki Skarbu Państwa w takim oto  zakresie: te spółki Skarbu Państwa będą mogły bez  przetargu otrzymywać nieruchomości, które są w zasobie własności rolnej Skarbu Państwa. Tak być nie  może. Albo państwo traktujecie jednakowo wszystkie  podmioty, wszystkich Polaków, albo serwujecie rozwiązania tylko swoim, być może swoim kolesiom  na stanowiskach, a nie transparentnie wszystkim  Polakom, również wszystkim spółkom prywatnym.   Uwolnijmy w końcu pieniądze Polaków  i uwolnijmy energię Polaków. Oni mają swoje zasoby  i chcą inwestować, a wy im nie pozwalacie, tylko mówicie: z budżetu państwa, i z kieszeni Polaków wyciągacie te pieniądze.  Dlaczego, panie ministrze, nie pozwolicie spółkom  prywatnym inwestować właśnie w takiej samej formie, wydzierżawiać te grunty bez przetargu? I czy to,  co robicie, jest zgodne z prawem Unii Europejskiej?    

Monika Falej
Dziękuję, panie marszałku. Wysoka Izbo! Szanowni Państwo! Mówicie, że OZE  musi się rozwijać, stawiacie sobie nawet takie cele,  choć jak dla mnie mało ambitne. Mówicie, że OZE to  priorytet dla rządu. Jednocześnie obowiązująca ustawa dotycząca ferm wiatrowych na lądzie niszczy ten  przemysł. Proszę mi wyjaśnić ten absurd, tę absurdalną sytuację. Przecież pan doskonale wie, panie  ministrze, że rozwój źródeł odnawialnych opiera się  na różnorodności i na wzajemnym uzupełnianiu się.  Dlatego chciałabym usłyszeć konkretną odpowiedź  na pytanie: Jakie będą następne kroki legislacyjne,  by zmienić tę sytuację? Dziękuję. Poproszę informację na piśmie.   

Tadeusz Tomaszewski
Panie Marszałku! Wysoki Sejmie! Bardzo dużym  zainteresowaniem prosumentów cieszy się program  „Mój prąd”, czyli dofinansowanie budowy fotowoltaiki przydomowej w kwocie do 5 tys. Łącznie tych  wniosków w drugim etapie wpłynęło ponad 260 tys.  200 tys. ma szansę na dofinansowanie z pierwszego  etapu programu – 1110 mln zł.  Chciałbym zapytać, z jakich źródeł będzie finansowany „Mój prąd 3.0”. To po pierwsze. Po drugie,  jakie nowe elementy będą brane pod uwagę przy dofinansowaniu z tego programu? I druga część pytania, chodzi o pomoc państwa rodzinom dotkniętym  ubóstwem energetycznym. W tej chwili ok. 1,5 mln  gospodarstw  domowych jest dotkniętych  ubóstwem energetycznym. Jakie działania podejmuje państwo na rzecz ograniczenia tego ubóstwa energetycznego?   

Andrzej Gawron
Panie Marszałku! Panie Ministrze! Wysoka Izbo!  Na pewno mamy pewnego rodzaju boom na odnawialną energię. Tutaj pani poseł z Lewicy mówiła:  OZE, OZE, OZE i tylko OZE, ale są też przecież  minusy tej energii, tj. bardzo duża niestabilność. Jeśli chodzi o ten boom, mam dwa pytania. Czy  sieci elektroenergetyczne, cała infrastruktura jest  przygotowana tego boomu, do tego, że OZE się rozwija? Czy rozważa się plany budowy magazynów  energii czy magazynów mocy? To też mogłoby w takim nawet lokalnym obszarze zbilansowania pomóc  w racjonalnym rozwoju odnawialnej energii. Dziękuję bardzo. 

Paweł Papke
Dziękuję. Panie Marszałku! Panie Ministrze! Wysoka Izbo!  Oczywiście zawsze wspieramy działania prowadzące  do pozyskiwania zielonej energii, czyli jest to fotowoltaika, farmy wiatrowe, biomasa czy energia geotermalna. Z tym się oczywiście zawsze łączy dbałość  o środowisko i zasoby naturalne.  W powyższym temacie mam dwa pytania. Bardzo  proszę pana ministra, tu zapewne zabraknie czasu,  o odpowiedź na piśmie. Dokładnie jak rząd planuje  realizację celów unijnych w zakresie OZE w końcowym zużyciu energii w Polsce? Drugie pytanie, jeszcze szersze, też poproszę o odpowiedź na piśmie, panie ministrze. Jakie ustawy rząd jeszcze planuje, aby  wypełnić te słusznie wyśrubowane kryteria, jeśli  chodzi o OZE? Dziękuję bardzo.  

Dariusz Wieczorek
Panie Marszałku! Panie Ministrze! Wysoka Izbo!  Pan poseł Gawron mówi, że jest boom, a ja się obawiam, że może być wielkie bum, ale trochę w innym  kontekście. Moje pytanie dotyczy sytuacji w całym  sektorze energetycznym. Otóż, żeby była jasność,  energetyka jest oparta na czterech głównych filarach  czyli wytwórcach, a więc i fotowoltaika, i wiatr, i węgiel i gaz, więc wszyscy, którzy produkują energię,  którzy wydobywają materiał, z którego jest produkowana energia. Drugi filar to są wytwórcy, a więc  elektrownie. Później mamy sieci przesyłowe i na końcu mamy sieć dystrybucyjną, która dociera do naszych mieszkań. Dzisiaj ministerstwo prowadzi rozmowy, jeżeli chodzi o górników, i słusznie, bo potrzebna jest ochrona  dla tej grupy społecznej. Natomiast moje pytanie jest  takie, w kontekście restrukturyzacji, jak widać na  przykładzie tej ustawy, całego sektora energetycznego: Czy prowadzicie rozmowy z energetykami?  Czy konsultujecie ze stroną społeczną to, co będzie się działo po tysiącach zwolnień z elektrowni  węglowych? Co będzie się działo, jeżeli chodzi o osoby,  które będą traciły pracę ze wzglądu na elektronikę,  która pojawia się w całym systemie energetycznym?  To są bardzo poważne problemy, w związku z tym  moje pytanie dotyczy kompleksowej dyskusji o sektorze energetycznym w kontekście czynnika ludzkiego  i fachowców, którzy w tym sektorze energetycznym  powinni pracować. Dziękuję bardzo.  

Anita Sowińska
Panie Marszałku! Panie Ministrze! Wysoka Izbo!  W ubiegłym roku nastąpił duży wzrost produkcji  energii z fotowoltaiki. To było ponad 1200 gigawatogodzin. To oczywiście cieszy, natomiast tej energii  mogliśmy wyprodukować znacznie więcej i możemy  jej wyprodukować więcej. Tutaj hamulcem są, niestety, przepisy, ponieważ wytwórcy energii mogą  tylko tyle odliczyć sobie za wyprodukowaną energię,  ile płacą rachunków. Przykładem są choćby spółdzielnie mieszkaniowe, które zużywają bardzo mało  prądu, raptem do oświetlenia części wspólnych czy  na windy. Gdyby mogły sprzedawać tę energię, np.  mieszkańcom spółdzielni, mogłyby tych paneli fotowoltaicznych zainstalować znacznie więcej. Podobnie jest zresztą z rolnikami. Niektórzy z nich  mają tereny, aby zainstalować panele fotowoltaiczne.  Moje pytanie: Kiedy odblokujecie możliwość ustawową, aby konsument, może to być podmiot gospodarczy, mógł sprzedawać energię do sieci?  

Paweł Krutul
Panie Marszałku! Wysoka Izbo! Proszę państwa,  problematyka OZE jest bardzo istotna dla rozwoju  polskiej energetyki, niemniej jednak – dzisiaj na tej  sali wiele razy już to padło – elektrownia Bełchatów  póki co pali węglem.  Mam apel do pana premiera Mateusza Morawieckiego o informację, co się wydarzało w elektrowni.  Jeżeli nie znajdzie czasu czy też będzie chciał uniknąć tego tematu, proszę o zwołanie Komisji do Spraw  Służb Specjalnych w celu wyjaśnienia tego, co się  tam zdarzyło. Dziękuję bardzo.  

Mieczysław Kasprzak
Koalicja Polska – Polskie Stronnictwo Ludowe,  Unia Europejskich Demokratów, Konserwatyści i jeszcze tam  Panie Marszałku! Panie Ministrze! Na pewno sytuacja nie jest zero-jedynkowa, że dzisiaj możemy  przejść na OZE. To jest oczywiste. Tu musi być rozsądek, to musi być wszystko zsynchronizowane. Ale  musi być wola, musi być chęć i odważne wychodzenie,  jak tutaj już padło, do przodu, bo ludzie chcą produkować prąd, chcą go przekazywać najbliższym sąsiadom, on zostanie gdzieś w okolicy, ale trzeba im stwarzać warunki, szukać możliwości, a te możliwości są.  Tysiące, dziesiątki tysięcy miejsc pracy powstało,  jeżeli chodzi o inwestycje OZE, te wszystkie firmy  instalatorskie. Ludzi z zagranicy trzeba sprowadzać,  ze wschodu, widzę, że Ukraińcy muszą to robić, bo  brakuje ludzi. To jest odpowiedź na pytanie, co z hutnikami, górnikami, jest możliwość zagospodarowania ich. Prosiłbym o odpowiedź, na piśmie nawet,  jakie są dzisiaj ceny czarnej energii i tej odnawialnej,  żebym mógł porównać to z moją wiedzą. Kolejne pytanie , ile w Krajowym Planie Odbudowy chcecie państwo zainwestować w sieci przesyłowe, te o niskim napięciu i te o wyższym  napięciu? To jest dzisiaj problem i to będzie problemem w najbliższym czasie. Jeżeli mówimy o wiatrakach na morzu, to ten prąd trzeba na południe czymś  przesłać. To są ogromne odległości, bardzo wysokie  moce. Czy państwo przewidzieliście to w Krajowym  Planie Odbudowy? Bo dzisiaj to wszystko leży, to są  40-letnie i starsze sieci. Dziękuję, panie marszałku. 

Paulina Hennig-Kloska
Szymona Hołowni.Szanowny Panie Marszałku! Panie Ministrze!  Panie i Panowie Posłowie! Weekend pokazał, że Jarosławowi Kaczyńskiemu brakuje odpowiedzialności,  kompetencji i wizji, by zmierzyć się z najważniejszym  wyzwaniem, przed którym stoi dziś Polska. Tym wyzwaniem jest właśnie transformacja energetyczna.  Doprowadzicie do tego, że polskie gospodarstwa domowe będą płaciły za prąd coraz więcej, będzie coraz  drożej. Mamy najwyższe ceny hurtowe w Europie i na  razie obniżamy je tylko sztucznie obniżając akcyzę,  ale każdego roku kosztuje nas to ogromne pieniądze.  Z drugiej strony mamy i będziemy mieć coraz mniej  konkurencyjną gospodarkę, która po prostu będzie  to powodować. Do tego poniedziałkowa awaria w Bełchatowie obnażyła stan polskiej energetyki. W kilka  sekund straciliśmy 20% potrzebnej energii elektrycznej i gdyby nie import  energii z zagranicy,  to ok. 10 mln gospodarstw domowych po prostu nie  miałoby prądu. Gdzie wasza potrzeba przywrócenia suwerenności  energetycznej naszego kraju? Walczmy o to, w przeciwnym razie, tak jak powiedziałam, polska gospodarka będzie coraz mniej konkurencyjna, Polacy  będą płacili coraz wyższe rachunki za prąd, a koszty  życia będą w Polsce drastycznie rosnąć. Dziękuję. 

Jan Duda
Panie Marszałku! Wysoka Izbo! Panie Ministrze!  W imieniu połączonych Komisji do Spraw Energii,  Klimatu i Aktywów Państwowych oraz Komisji Rolnictwa i Rozwoju Wsi mam zaszczyt przedstawić  sprawozdanie z pierwszego czytania projektu ustawy  o zmianie ustawy o przekształceniach własnościowych w przemyśle cukrowniczym zawartego w druku nr 1162.  Panie i Panowie Posłowie! Proponowana regulacja zakłada wprowadzenie zmian w art. 11b ust. 4  ustawy z dnia 26 sierpnia 1994 r. o przekształceniach  własnościowych w przemyśle cukrowniczym i ma na  celu uregulowanie sytuacji Skarbu Państwa w Krajowej Spółce Cukrowej. Chodzi tu w skrócie o tzw.  prawo głosu oraz o rozpoczęcie procesu integracji  rynku rolno-spożywczego w oparciu o uchwaloną  ustawę.  Bardzo krótka, bo zaledwie dwuartykułowa ustawa od dawna oczekiwana przez środowisko rolnicze  i branże rolno-przetwórcze da prawne podstawy do  rozpoczęcia procesu konsolidacji spółek z tychże właśnie branż.  Połączone komisje po długiej i bardzo merytorycznej dyskusji pozytywnie opiniują przedstawiony przez  rząd projekt, nie przedstawiają poprawek i wnoszą  o uchwalenie przez Wysoki Sejm projektu ustawy  z druku nr 1162. Sprawozdanie z posiedzenia połączonych komisji zawarte jest w druku nr 1183. Dziękuję bardzo.  

Robert Telus
Szanowny Panie Marszałku! Wysoka Izbo! Panie  Ministrze! Mam zaszczyt przedstawić stanowisko  klubu Prawo i Sprawiedliwość wobec rządowego projektu ustawy z druku nr 1162.  Myślę, że nikogo nie zaskoczy, jak powiem, że  klub Prawa i Sprawiedliwości popiera tę bardzo krótką, bo składającą się tylko z dwóch artykułów, ale  bardzo ważną ustawę, która daje możliwość ujednolicenia siatki pojęciowej w zakresie obejmowania akcji nowych emisji Krajowej Spółki Cukrowej, zwanej  dalej KSC, oraz wyregulowania sytuacji prawnej  Skarbu Państwa w tym zakresie. To jest taki zapis,  może teoretyczny. Przeczytałem państwu, co ta ustawa wnosi, ale przede wszystkim jest to wielki krok,  panie marszałku i Wysoka Izbo, do tego, aby powstał  tak bardzo oczekiwany przez rolników koncern spożywczy, holding spożywczy. Jakkolwiek byśmy ją nazywali, spółka będzie ważnym graczem, ważnym  elementem w całym łańcuchu spożywczym; tu przede  wszystkim mówimy o produktach spożywczych. Historia w Polsce potoczyła się tak, że w momencie transformacji w całym łańcuchu spożywczym  przetwórstwo i pośrednictwo zostały przejęte przez  koncerny zagraniczne. Powiem politycznie, ale myślę, że jest to zrozumiałe, panie marszałku. Nikt tego  nie dopilnował. Partie, które tworzyły rządy – najdłużej w rządzie od momentu transformacji było Polskie Stronnictwo Ludowe – nie dopilnowały tego,  żeby przetwórstwo i pośrednictwo były w polskich  rękach. To spowodowało, że w tym momencie rolnik  jest chyba jedynym producentem w Polsce, który nie  ma żadnego wpływu na cenę własnych produktów.  O tym decyduje odbiorca, o tym decyduje pośrednik,  o tym decyduje ten, kto odbiera je od rolnika. I dzieją się różne rzeczy. Taki przykład Zawsze to powtarzam, ale on jest chyba takim symbolem. Był w Polsce taki okres, że ziemniak w Sieradzkiem u rolnika  kosztował 10 gr, a ten sam ziemniak w supermarkecie, niedaleko, bo nawet w tej samej miejscowości,  kosztował 2,20 zł. Zobaczcie państwo, kto na tym  zarabiał. Rolnik czy pośrednik? I nie było możliwości  wpłynięcia na tę cenę, na tę sytuację. Dopiero teraz  zostały poczynione kroki, żeby stworzyć taki holding,  gracza na rynku spożywczym, naszego polskiego gracza. To jest najważniejsze: naszego polskiego gracza. Bardzo mocno chciałbym podkreślić rolę Ministerstwa Aktywów Państwowych, które w tej chwili  nad tym pracuje, i pana ministra Śliwki, w tym, że  naprawdę te prace poszły do przodu. Ta ustawa jest  jednym z bardzo ważnych elementów w całym tworzeniu tego holdingu spożywczego, tego gracza, który będzie miał możliwość wpłynięcia na cenę. To nie  jest tak, że on będzie regulował cenę, że będzie o niej  decydował, ale będzie miał możliwość wpłynięcia na  nią. Będzie miał możliwość wpłynięcia na ochronę  polskiego rolnika przed grabieżcami, tymi, którzy  niejednokrotnie oszukują polskiego rolnika, tymi,  którzy na tym zarabiają, którzy w jakiś sposób tworzą niezdrową sytuację, że polski rolnik nie ma wpływu na cenę swojego produktu. Dlatego, tak jak powiedziałem na wstępie, klub Prawa i Sprawiedliwości  popiera w całości tę krótką, ale bardzo ważną ustawę, w tym możliwość stworzenia tego holdingu spożywczego.  Chciałbym tutaj bardzo mocno podkreślić, że rolnicy czekają na tę ustawę, rolnicy pokładają wielkie  nadzieje w tej ustawie. Ale nie tylko rolnicy, bo mamy  sygnały, że również strona społeczna, związki zawodowe  w tej spółce cukrowej, która będzie  wiodła prym w tym holdingu, też popierają tę ustawę  i czekają na to, żeby ten holding jak najszybciej  powstał.  Dlatego, panie ministrze, klub Prawa i Sprawiedliwości popiera to, żeby ten holding jak najszybciej  powstał. Dziękuję bardzo.  

Kazimierz Plocke
Dziękuję bardzo.  Panie Marszałku! Wysoka Izbo! Panie Ministrze!  We wrześniu 2019 r. Ministerstwo Rolnictwa i Rozwoju Wsi ogłosiło zakończenie tworzenia krajowej  grupy spożywczej dofinansowanej przez Skarb Państwa w uzgodnieniu z rolnikami, akcjonariuszami,  pracownikami i władzami Krajowej Spółki Cukrowej. Te rozwiązania – według ówczesnego ministra  rolnictwa – miały być, cytuję: znakomitym przykładem, że „państwowe” w porozumieniu z rolnikami,  z pracownikami nie musi być synonimem dziadostwa, złego zarządzania, złodziejstwa i bezradności.  Kolejny etap w tworzeniu holdingu to grudzień  2019 r., kiedy w życie wchodzi rozporządzenie Rady  Ministrów, zgodnie z którym prawo z akcji i udziałów  m.in. Krajowej Spółki Cukrowej i innych podmiotów  Skarbu Państwa sektora rolno-spożywczego przejęło  Ministerstwo Aktywów Państwowych. W wykazie spółek przejętych od resortu rolnictwa, które mają wejść w skład holdingu, znalazło się  co najmniej 13 podmiotów, tj. Krajowa Spółka Cukrowa – dziewięć rynków hurtowych, dwa zakłady przemysłu ziemniaczanego, dwie stacje hodowli roślin,  unasienniania i rozrodu zwierząt.  Jesienią 2020 r. posłowie opozycji zwrócili się do  ministra aktywów państwowych o informacje dotyczące holdingu. Pytaliśmy m.in., kiedy powstanie  obiecany od 5 lat holding. Jakie spółki wejdą w skład  grupy? Jaki będzie status prawny grupy? Czy przewiduje się dla grupy oddzielną strukturę organizacyjną w zakresie administracji i pracowników? Czy  do tego projektu były zamawiane odpłatne ekspertyzy? A jeśli tak, jakie były koszty tychże ekspertyz  w związku z ich opracowaniem? Zdaniem ministra aktywów państwowych proces  tworzenia Polskiej Grupy Spożywczej jest na zaawansowanym etapie. Jego zakończenie planowane jest  w I półroczu br.  Chciałbym również przypomnieć, że w programie  rolnym Prawa i Sprawiedliwości z roku 2019 w rozdziale: Troska o wieś i rolnictwo zapisano, cytuję:  Wzmocnimy stabilizację cen i dochodów rolniczych  głównie przez stabilizującą rynek działalność Polskiego Holdingu Spożywczego. Holding będzie działał na rynku według uczciwych zasad i płacił rolnikom uczciwe ceny, a przez to sprzyjał stabilizacji  rynku. W sytuacjach kryzysowych będziemy uruchamiać działania interwencyjne, m.in. interwencyjny  skup zbóż czy mięsa na potrzeby strategiczne. Koniec  cytatu.  Analizując wspomniany projekt Polskiej Grupy  Spożywczej, nasuwa się szereg pytań, na które chcielibyśmy uzyskać satysfakcjonujące odpowiedzi, m.in.:  Ilu pracowników będzie zatrudnionych w Polskiej Grupie Spożywczej? Czy Ministerstwo Rolnictwa i Rozwoju Wsi, a zwłaszcza Krajowy Ośrodek Wsparcia Rolnictwa ostatecznie przekazały do Ministerstwa Aktywów Państwowych spółki prawa handlowego, które  mają tworzyć grupę kapitałową Polskiej Grupy Spożywczej? Czy walne zgromadzenia wspólników ww.  spółek zakończyły proces rozliczeniowy za rok 2020?  I czy już przekazano udziały tychże spółek do Ministerstwa Aktywów Państwowych? Jakie do tej pory  zostały poniesione koszty przeznaczone na utworzenie Polskiej Grupy Spożywczej? Chodzi o ekspertyzy,  doradców, funkcjonowanie zespołów zajmujących się  procesem tworzenia holdingu.  Jakie będą  docelowe koszty funkcjonowania – panie marszałku,  przystępuję do konkluzji – z podziałem na administrację, skup, przetwórstwo? Jaki zakłada się wynik  finansowy w kolejnych latach działalności Polskiej  Grupy Spożywczej? To oczywiście na podstawie biznesplanu. Gdyby pan minister ujawnił te informacje, to mielibyśmy bardzo duże poczucie satysfakcji.  I wreszcie: Jakie jest stanowisko Krajowej Rady Izb  Rolniczych wobec tego projektu? Dlaczego teraz przyspieszyły prace w sprawie Polskiej Grupy Spożywczej? Czy nie dlatego, że zamierzacie sięgnąć po pieniądze rolników z Krajowego Planu Odbudowy? I czy  uzyskaliście państwo zgodę rolników na tego typu  działania? Ostatnie pytanie, które jest istotne. Mianowicie:  Ile pieniędzy z Krajowego Planu Odbudowy zostanie przeznaczone na utworzenie i funkcjonowanie  Polskiej Grupy Spożywczej, a także innych podmiotów, w tym m.in. portu przeładunkowego Bydgoszcz  – Emilianowo czy Jurajskiego Agro Fresh Parku SA  z siedzibą w Kościelcu?  Prosimy, żeby pan minister był uprzejmy udzielić  odpowiedzi na te pytania. Mój klub ostatecznie zdecyduje o poparciu tego projektu po uzyskaniu odpowiedzi na postawione w tej debacie pytania. Dziękuję. I dziękuję panu marszałkowi za przedłużenie  czasu.   

Anita Sowińska
Szanowny Panie Marszałku! Szanowny Panie Ministrze! Wysoka Izbo!    Można? Szanowny Panie Marszałku! Szanowny Panie Ministrze! Wysoka Izbo! Mam zaszczyt przedstawić  stanowisko Koalicyjnego Klubu Parlamentarnego  Lewicy w sprawie rządowego projektu ustawy o zmianie  ustawy o przekształceniach własnościowych w przemyśle cukrowniczym. Jak wskazuje wnioskodawca projektu, celem tej  regulacji jest konsolidacja spółek z branży rolno-spożywczej. Ma ona przebiegać w oparciu o Krajową Spółkę Cukrową, która jest największą spółką z udziałem  Skarbu Państwa w tej branży. Ta ustawa jest projektem rządowym, co oznacza, że została skonsultowana  

Kazimierz Plocke
w procesie Rządowego Centrum Legislacyjnego. Do  projektu nie zgłoszono większych uwag ze strony społecznej, a właściwie została zgłoszona tylko jedna  uwaga ze strony związku zawodowego. Lewica szanuje zdanie związków zawodowych  i związków plantatorów buraków cukrowych, dlatego również chcemy poprzeć ten projekt. Diabeł jednak  tkwi w szczegółach. Chciałabym zwrócić państwu  uwagę na szerszy, istotny kontekst tego projektu.  Na wczorajszym posiedzeniu komisji minister Śliwka potwierdził, że ta ustawa jest warunkiem koniecznym do powstania Narodowego Holdingu Spożywczego. Będzie to przedsiębiorstwo, które będzie wybiegać poza przemysł cukrowniczy, czyli jego działalność może dotyczyć również np. rynku owoców i warzyw, mięsa czy innych produktów rolnych. W założeniach holding spożywczy ma wpłynąć na  konkurencyjność polskich firm na rynku międzynarodowym dzięki optymalizacji zarządzania finansami. Pamiętajmy jednak, że z tym związane są pewne  ryzyka, o których nie dowiecie się państwo z oficjalnych komunikatów rządu. Pierwsze ryzyko jest dla rolników i jest ono związane z nierównością sił na rynku. Silna pozycja jednej firmy oznacza, że rozdrobnieni rolnicy będą mieli mniej do powiedzenia. Duży gracz może dyktować  ceny skupu buraka lub innych produktów rolnych.  Wskutek tego rolnicy mogą – nie muszą, ale mogą  – zarobić mniej. Widzimy to na przykładzie rynku  warzyw i owoców, gdzie rolnik zarabia raptem kilkanaście procent ostatecznej ceny produktu, a większość  zysku zgarniają pośrednicy i sklepy wielkopowierzchniowe. Jeśli duży podmiot będzie jeszcze większy, to  może dyktować niższe ceny zakupu płodów rolnych,  a w ten sposób więcej pieniędzy zachowa dla siebie.  I tak właśnie działa ta optymalizacja zarządzania finansami, o której wspomniałam wcześniej. Drugie ryzyko jest dla akcjonariuszy i polega ono  na tym, że wzrasta rola wielkiego państwowego  udziałowca w stosunku do udziałów rolników i pracowników spółki. Obecnie Skarb Państwa ma 76%  udziałów. Wyobraźmy sobie taką sytuację: prezes  Orlenu ma sen i stwierdza, że od jutra będzie inwestował w marchewkę, cukier lub kurczaki. Po przejęciu Polska Press nic mnie już nie zdziwi. Załóżmy,  że Orlen wykupuje akcje spółki cukrowej. Może to  zrobić, ma dużo pieniędzy w przeciwieństwie do rolników i w przeciwieństwie do pracowników, czyli  udział pracowników zmniejszy się i będą oni mieli  mniejszy wpływ na działalność spółki. Trzecie ryzyko dotyczy nas wszystkich i wiąże się  z tym, w jaki sposób holding może wydawać zarobione pieniądze. W normalnym państwie nie miałabym  wątpliwości: spółka cukrowa powinna zajmować się  przetwarzaniem cukru i sprzedawaniem go, a spółka  paliwowo-energetyczna powinna zajmować się przetwórstwem ropy i inwestowaniem w OZE. Ale nie  w Polsce, nie żyjemy w normalnym państwie. Spółki  państwowe służą do obsadzania stanowisk przez PiS  i są skarbonką  ze środkami na różne wydatki, np.  na reklamy w publicznej telewizji, na fundacje kościelne, na fundacje narodowe, na zakupy usług i towarów od znajomych, a zyski spółek przeznaczane są  nie na inwestycje w OZE, ale np. na zakup Polska  Press. Na wczorajszym posiedzeniu komisji usłyszeliśmy z ust ministra o dywersyfikacji czy nowych  segmentach działalności. To może nie znaczyć nic,  ale równie dobrze może znaczyć to, że spółka cukrowa będzie wycinać lasy i będzie budować spalarnie  śmieci.  Niemożliwe? Ależ to przecież jest  dywersyfikacja. Przedstawiam państwu te ryzyka, aby pokazać  szerszy kontekst, bo ta ustawa może być korzystna,  ale może również być wykorzystana przeciwko rolnikom i przeciwko społeczeństwu. Może być tak, że spożywczy holding będzie wyciągał pieniądze od rolników, płacąc im mniej za płody rolne i więcej zarabiając,  a potem inwestując tam, gdzie chcą Obajtki. Rolnicy  potrafią być skuteczni, potrafią walczyć o swoje prawa, jednak w przypadku takich ustaw jak ta, która  działa stopniowo, długoterminowo, obawiam się, że  są bezbronni wobec manipulacji PiS-u, bo skutki  trudne są do przewidzenia w tym państwie bezprawia i nie będą widoczne od razu. To, co może uchronić rolników przed tymi ryzykami, to silne związki  rolnicze takie jak w Danii, w Niemczech czy w Holandii. Ale czy rządowi zależy na silnych związkach  rolniczych? Mam wątpliwości, a ta ustawa nic o tym  nie mówi. Dziękuję bardzo.  

Zbigniew Ziejewski
Panie Marszałku! Wysoka Izbo! Panie Ministrze!  Mam zaszczyt przedstawić stanowisko Klubu Parlamentarnego Koalicja Polska – Polskie Stronnictwo  Ludowe, Unia Europejskich Demokratów, Konserwatyści dotyczące rządowego projektu ustawy o zmianie  ustawy o przekształceniach własnościowych w przemyśle cukrowniczym, druk nr 1162. Obecnie art. 11b ustawy z dnia 26 sierpnia 1994 r.  o przekształceniach własnościowych w przemyśle  cukrowniczym zakłada, że akcje nowych emisji Krajowej Spółki Cukrowej SA mogą obejmować wyłącznie plantatorzy buraków cukrowych związani umowami kontraktacji buraków cukrowych z Krajową  Spółką Cukrową lub pracownicy Krajowej Spółki Cukrowej SA lub mogą nabywać inne osoby wyłącznie  w formie akcji z wyłącznym prawem głosu. W przypadku podwyższenia kapitału zakładowego Krajowej  

Anita Sowińska
Spółki Cukrowej SA Skarb Państwa nabywałby akcje  nowej emisji z wyłączonym prawem głosu. Proponowana regulacja zakłada wprowadzenie zmian  w art. 11b ust. 4 ustawy i ma na celu ujednolicenie  siatki pojęciowej w zakresie obejmowania akcji nowej  emisji oraz uregulowanie sytuacji prawnej Skarbu  Państwa w tym zakresie. Aktualnie Skarb Państwa  posiada w Krajowej Spółce Cukrowej 79,66% udziałów. Omawiany dziś projekt ustawy jest niezbędny do  konsolidacji wspomnianych spółek wokół Krajowej  Spółki Cukrowej. Przewidziana konsolidacja spółek  branży rolno-spożywczej będzie polegała na podwyższeniu kapitału zakładowego Krajowej Spółki Cukrowej, który zostanie pokryty przez Skarb Państwa  aportem w postaci posiadanych przez Skarb Państwa  udziałów w jednoosobowych spółkach branży rolno-spożywczej. Wspomniana nowelizacja umożliwi akcjonariuszowi, który ma wnieść środki w postaci  mienia państwowego, prawo do współdecydowania  o losach spółki proporcjonalnego do jego zaangażowania kapitałowego. W przypadku tworzenia tak dużego holdingu, który scalać będzie kilka spółek oraz odpowiadać będzie  za ważną gałąź gospodarki narodowej, jaką jest rolnictwo, naturalne są pytania i wątpliwości. Przede  wszystkim podstawowym pytaniem jest to, czy omawiany projekt ustawy dzięki nowemu przepisowi nie  sprawi, że Skarb Państwa zyska specjalne uprawnienia w stosunku do pozostałych akcjonariuszy, przede  wszystkim plantatorów i pracowników, którzy stanowią obecnie ponad 20% Krajowej Spółki Cukrowej.  Dodatkowo zwiększenie kapitału grupy i scalenie  kilku spółek w jeden holding powinno sprawić, że  wartość akcji powinna ulec zwiększeniu. W związku  z tym aktualni akcjonariusze zarobią na zwiększonej  cenie za akcję. Podczas debaty na posiedzeniu połączonych Komisji Rolnictwa i Rozwoju Wsi oraz Komisji do Spraw  Energii, Klimatu i Aktywów Państwowych wytworzyła się obawa, jakoby utworzenie tak dużego podmiotu zaburzyć miało mechanizmy rynkowe. Chodzi  o stworzenie oligopolu. Mam nadzieję, że zapewnienia prezesa Urzędu Ochrony Konkurencji i Konsumentów, który wyraził zgodę na konsolidację i stworzenie Krajowej Grupy Spożywczej, znajdą odzwierciedlenie w praktyce. Wierzę, że utworzenie Krajowej  Grupy Spożywczej poprawi sytuację rolników i sprawi, że nasze rolnictwo będzie jeszcze bardziej konkurencyjne wobec rolnictwa zachodniej Europy. W tym miejscu chciałbym się odnieść do wypowiedzi kolegi Telusa, który w każdym swoim wystąpieniu ma uwagi do Polskiego Stronnictwa Ludowego.  Chciałbym, żeby poseł Telus przeanalizował, jak  przez lata poszczególnych rządów następowała prywatyzacja polskich zakładów przemysłowych. Chodzi  o taką głęboką analizę. Kolego pośle, na posiedzeniu  komisji rolnictwa możemy przeanalizować wszystkie  przekształcenia, które nastąpiły w czasie całej transformacji. Chciałbym powiedzieć jedną rzecz. To, co pan powiedział, i to, co ja chciałbym Chciałbym, żeby ten  krajowy holding, który powstanie, służył rolnikom,  żeby rolnicy byli z tego holdingu zadowoleni, ale nie tak,  jak są zadowoleni z Elewarru. Elewarr miał stabilizować ceny, rolnicy mieli te ceny utrzymywać, a wiemy,  jak pracuje Elewarr, jakie ma wyniki, jakie ma zadłużenie. Najniższe ceny, jakie są możliwe do otrzymania  na rynku, stosuje Elewarr , spółka Skarbu  Państwa. Panie pośle, proszę naprawdę wyciągać konstruktywne wnioski z jego działalności.  Chciałbym powiedzieć jeszcze jedną rzecz. Panie  marszałku, jeszcze sekundę. Mamy Krajową Spółkę  Cukrową i za ponadlimitowe buraki, które są normalnie w kontrakcie, płaci się 100%. Skoro w Europie  zostały zniesione limity na ceny buraków, to dlaczego kwota B płacona jest przez spółki Skarbu Państwa  na poziomie 50–60%? Panie pośle, w Anglii spółki  państwowe za tonę buraków płacą 22 funty, a za drugą kwotę płacą 20 funtów. Rola holdingu polega na  tym, żeby pomagać rolnikom. Na początku powiedziałem, że wierzę w misję tego holdingu, ale też wierzę,  że to, co otrzymają rolnicy Wiem, jak przez te  wszystkie lata Elewarr płacił polskim rolnikom i jak  stabilizował ceny na rynku zbóż. Dziękuję bardzo.    

Michał Urbaniak
Dziękuję. Panie Marszałku! Wysoka Izbo! Nowelizacja ustawy ma pozwolić na konsolidację spółek z branży rolno-spożywczej pod agendą Krajowej Spółki Cukrowej. Zatem z tej mównicy powinno paść kilka pytań.  Czy ten projekt faktycznie ma na celu stworzenie  giganta w branży rolno-spożywczej? Czy rząd ma  realny pomysł, realne narzędzia i umiejętności służące temu, żeby prowadzenie takiej spółki było rozwojowe? Czy jest tu jakaś wspólna wizja dotycząca  stworzenia spółki? Na posiedzeniu komisji była mowa  o tym, że ma to być gracz nie tylko krajowy, lecz  także globalny. Mam pewne obawy. Spółka będzie  zarządzana przez Ministerstwo Aktywów Państwowych, dlatego obawiam się, że może skończyć jak  

Zbigniew Ziejewski
np. elektrownia w Ostrołęce, wybory za 70 mln albo  będzie to wyglądać jak stępka w Szczecinie. Szanowni Państwo! Czy dzięki tym krokom na  pewno zyskają rolnicy i plantatorzy? Czy to na pewno zwiększy ich zyski, pozwoli na utrzymanie stabilności ekonomicznej? Czasy nie są łatwe. Mam wątpliwość, czy nie jest to po prostu kolejny pomysł na  pompowanie ogromnych pieniędzy w wynagrodzenia  przez tworzenie takich właśnie sztucznych tworów.  Zdaję sobie sprawę, że taki holding może dużo  wnieść. Niestety, naoglądaliśmy się już tego, co rządzący potrafią nam zrobić. Polacy – a już w szczególności rolnicy – mają dość pomagania im na siłę. Widzieliśmy to w zeszłym roku przy okazji piątki dla  zwierząt. Czemu służy taki pośpiech w przypadku tej  konsolidacji? Czy może warto byłoby jednak na chwilę się zatrzymać, troszeczkę zwolnić i przemyśleć to  jeszcze raz? Trzeba też pamiętać o tym, że lata temu  byliśmy eksporterem cukru. Dzisiaj, przez skandaliczną nieudolność poprzednich ekip, większość cukrowni już nie istnieje.  Mam wrażenie, że jest to jednak tylko projekt  propagandowy. Piękne logo już powstało, ale rolnik  i konsument oprócz obietnic mogą nie zobaczyć nic.  Dziękuję.  

Paulina Hennig-Kloska
Panie Marszałku! Panie i Panowie Posłowie! Panie Ministrze! Ustawa o przekształceniach własnościowych w przemyśle cukrowniczym to zapewne  przestrzeń do nacjonalizacji, zaburzania konkurencyjności i synekur. Od 6 lat mówicie o potrzebie stworzenia holdingu  rolno-spożywczego i to jest prawda, zapewne potrzeba skracania łańcuchów dostaw, poszukiwania wspólnego dla polskich rolników nowych rynków zbytu jest  potrzebą dość istotną, ale to nagłe przyspieszenie,  mam wrażenie, niesie niestety ze sobą bardzo nieczyste intencje. Niestety przyzwyczailiście nas do  tego, że wszystko, co nacjonalizujecie, zamieniacie  nie w państwowe, a partyjne, a kończy się to na dużych stratach i niedomówieniach. Tak jak powiedziałam, tak, trzeba skracać łańcuchy dostaw, tak, trzeba szukać nowych rynków zbytu, ale w państwie PiS  spółki Skarbu Państwa mają niestety nie cele gospodarcze, nie cele państwowe, ale cele polityczne i partyjne jak Orlen kupujący na zamówienie prezesa regionalne media, niebędące w ogóle w jego gestii, jeżeli chodzi o prowadzoną przez niego działalność  gospodarczą.  Projekt ustawy, jak czytamy, umożliwia połączenie  spółek z branży rolno-spożywczej w oparciu o Krajową  Spółkę Cukrową, co pozwoli, uwaga, najważniejszy  cel – na tworzenie nowych miejsc pracy oraz ustabilizowanie zatrudnienia w sektorze rolno-spożywczym.  Brzmi iście jak po prostu nowe synekury dla kolegów  przed jakimiś wyborami. A co, drodzy panowie, z celami biznesowymi, co z założeniami, ze zwrotem  z zainwestowanego kapitału? Jak obywatele, de facto których pieniądze chcecie inwestować poprzez te  przesunięcia majątkowe i akcyjne, mają wam zaufać,  skoro wy zamiast przedłożyć jakiś biznesplan i cele  biznesowe do osiągnięcia, po prostu mówicie w jawny  sposób o stanowiskach dla kolegów? Projekt mówi też o tym, że przepisy te mają umożliwić dokapitalizowanie Krajowej Spółki Cukrowej,  uwzględniać interes publiczny w dalszym funkcjonowaniu spółki. Mam właśnie wątpliwość, czy ten publiczny to faktycznie publiczny, czy jak zwykle u was  partyjny.  Dokapitalizowanie spółki przez Skarb Państwa  ma umożliwić budowę polskiej grupy spożywczej.  Dzięki tym nowym rozwiązaniom podmiotami uprawnionymi do objęcia akcji z prawem głosu będą plantatorzy, pracownicy i Skarb Państwa. I nawet w trakcie prac nad tą ustawą Rządowe Centrum Legislacji  zwracało uwagę, że ustawa może być niezgodna z zasadą równości wynikającą z art. 32 konstytucji. I chciałabym, by przedstawiciel ministerstwa odniósł się do  tego zarzutu pracowników Rządowego Centrum Legislacji. O czym mówi właśnie ta część prac nad tą  ustawą? Mówi wyraźnie, że ta ustawa zrównuje sytuację prawną Skarbu Państwa oraz plantatorów  i pracowników spółki, natomiast pomija odniesienie  się do sytuacji prawnej wszystkich pozostałych akcjonariuszy konsolidowanych spółek i potencjalnych  akcjonariuszy spółki. To pokazuje, gdzie jesteśmy, co  robicie. I to powoduje, że moje wątpliwości naprawdę  rosną coraz bardziej.  Holding rolno-spożywczy powołujecie od 6 lat. Od  6 lat. W poprzedniej kadencji miałam przyjemność  pracować w Komisji Rolnictwa i Rozwoju Wsi. W zasadzie bite 5 lat tworzycie ten holding. Przekonajcie  nas do tego, że ten holding będzie miał na celu względy gospodarcze, poszukiwanie nowych rynków zbytu, a nie skończy się na tym, że znów zainwestujemy  pieniądze obywateli, które zostaną po prostu przez  was przepalone, bo to potraficie robić najlepiej. Dziękuję bardzo.  

Robert Telus
Szanowny Panie Marszałku! Muszę sprostować,  bo pan poseł mnie nie zrozumiał, bo pan poseł mówi,  że ciągle atakuję Polskie Stronnictwo Ludowe.  Tutaj muszę pana posła zaskoczyć, nie atakuję  Polskiego Stronnictwa Ludowego i nie będę atakował, bo nic nie mam do Polskiego Stronnictwa Ludowego jako partii. Jest sobie jakaś tam partia Polskie  Stronnictwo Ludowe. Powiem szczerze, że kilku posłów z Polskiego Stronnictwa Ludowego nawet cenię  i bardzo lubię, m.in. posła Ziejewskiego, pana marszałka Zgorzelskiego, tutaj przypomnę też kiedyś  pana ministra i posła przez wiele lat, z którym się  nawet przyjaźniłem, może bardzo lubiłem, posła  Kalembę.  Ale na pewno będę krytykował, panie pośle, działania Polskiego Stronnictwa Ludowego. Krytykuję  nie Polskie Stronnictwo Ludowe jako partię, bo ona  sobie jest i ma prawo być, ale krytykuję działania.  Przez wiele lat, kiedy rządziliście, odpowiadaliście  za polskie rolnictwo w różnych rządach, dopuściliście do tego, że straciliśmy polskie przetwórstwo,  dopuściliście do tego, że straciliśmy również polski  handel, dopuściliście do tego, że straciliśmy polskich pośredników i dopuściliście do tego, że rolnik  w tej chwili nie ma wpływu na cenę swoich produktów. I będę krytykował, panie pośle, nie was jako osoby, bo jak powiedziałem, bardzo nawet często cenię,  ale będę krytykował wasze działania, bo wasze działania przez wiele lat doprowadziły do tego stanu, że  polski rolnik nie ma wpływu na cenę polskiego produktu, co się nie zdarza nigdzie więcej ,  tylko u nas w Polsce. Dziękuję.  

Jan Szopiński
Panie Marszałku! Wysoka Izbo! Krajowa Spółka  Cukrowa jest osobą prawną, której działalność określają liczne przepisy od Kodeksu spółek handlowych  do całego szeregu regulacji wynikających z szeroko  rozumianego Prawa giełdowego. Chciałbym zapytać,  czy regulacje dotyczące prawa nabywania udziałów  określone poprzez tę ustawę nie są przypadkiem pominięciem wszystkich instytucji, których zadaniem  jest ochrona praw udziałowców? Dlaczego takie decyzje nie są podejmowane standardową drogą i tworzy się prawo pod zamówienie  większościowego udziałowca? Pozwolę sobie, panie ministrze, zadać panu trzy  pytania i liczyć na to, że otrzymam odpowiedź na te  pytania na piśmie. Po pierwsze, czy na takie działanie, jakie ma podjąć Sejm, jest zgoda rolników? Po  drugie, na jakim etapie jest tworzenie portu przeładunkowego Bydgoszcz Emilianowo w zakresie z jednej strony koncepcji, z drugiej strony przygotowania  tej inwestycji? I po trzecie, jaka jest  wizja  tworzenia tego giganta, jaki jest związek ze zwiększeniem zysku rolników i hodowców, czy rolnicy i hodowcy mogą liczyć na zwiększone zyski w wyniku przyjęcia przez nas tej ustawy? Dziękuję bardzo. 

Tadeusz Tomaszewski
Panie Marszałku! Wysoki Sejmie! Szanowny Panie Ministrze! W uzasadnieniu ustawy zapisano, iż  aktualnie w Krajowej Spółce Cukrowej  Skarb Państwa posiada 79,69%. W związku z powyższym chciałem zapytać: W wyniku tych planowanych zmian,  czyli przejmowania, podwyższania tego kapitału  poprzez przejęcia z innych spółek do Skarbu Państwa, jaka będzie relacja plantatorów oraz pracowników? Czy nie pogorszy się ich sytuacja własnościowa w Krajowej Spółce Cukrowej? Czy ewentualnie  w zamian za to, że ten planowany holding będzie  miał dobre wyniki gospodarcze, uda się tę relację  jakby rekompensować?  Druga sprawa to jest  opinia związku  zawodowego „Solidarność”, który podnosi kwestię  nabywania udziałów przez pracowników w przejmowanych spółkach. Jak to zostanie uregulowane i czy  w ogóle zostanie podjęte? Dziękuję. 

Paweł Papke
Dziękuję.  Panie Marszałku! Wysoka Izbo! Szanowni państwo, szczególnie państwo z PiS-u, z rządu, mam  pytanie, bo obiecujecie tę wspaniałą polską grupę  spożywczą już od ponad 6 lat. Właściwie za chwileczkę dobiegnie końca pierwsze półrocze 2021 r., kiedy  miała ona powstać. To już za kilkanaście, kilkadziesiąt dni. No i co? Gdzie jest ta grupa? A więc chciałbym wzmocnić pytanie mojego znakomitego kolegi pana Kazimierza Plocke i przede wszystkim dopytać:  Jakie spółki, fundacje wejdą do tej grupy? Drugie  pytanie, kolejne pytanie: Ile osób zostanie zatrudnionych w tym holdingu, szczególnie w kadrze zrządzającej? Bo, o czym wspomnieli moi przedmówcy, jest  duże zagrożenie, że to będą posadki dla swoich, dla  kolegów i koleżanek z PiS-u. I przede wszystkim jakie koszty poniesie polski podatnik? Ile to wszystko  będzie kosztowało? Czy macie plany i wyliczenia, ile  cała ta grupa, utworzenie całego tego holdingu będzie kosztowało? Dziękuję bardzo.  

Dorota Niedziela
Panie Marszałku! Panie Ministrze! Wysoka Izbo!  Dlaczego to przyspieszyło? Ano prosta odpowiedź:  1,3 mld zł w KPO. To skok na kasę, proszę państwa.  Ja mam pytanie, bo od momentu jak przejęliście władzę, od 6 lat, to piąty program dla rolnictwa i w każdym obiecujecie holding, którego nie ma, który jest  jak Yeti – opowiadacie o nim, ale go nie ma. A teraz  się zbliża, bo w blokach startowych stoją wszystkie  spółki, spółeczki, które zostały stworzone, wszystkie  fundacje. To m.in. port przeładunkowy Bydgoszcz  Emilianowo, umiejscowiony w mateczniku byłego  ministra rolnictwa Ardanowskiego. Spółka celowa  o kapitale 2 mln zł – kapitał wniósł KOWR – o tej  samej nazwie już powstała. Za pieniądze z KPO będzie również finansowana budowa Jurajskiego Agro  Fresh Parku, a ten z kolei jest związany z matecznikiem sekretarza stanu pana Giżyńskiego. Spółka  celowa z siedzibą w Kościelcu już powstała. Proszę  państwa, to są zbierane spółki , które będą  wciągnięte – nie dla rolników, tylko i wyłącznie dla  obsadzenia swoich kolegów i dla partyjnych interesów.  

Kazimierz Plocke
Panie Marszałku! Panie Ministrze! Dwa pytania. Pierwsze pytanie jest związane z kwestią, jaka  będzie pozycja rolnika w całym procesie, jeśli chodzi  o udział w grupie spożywczej. Czy rolnik będzie miał  wpływ na ceny buraka cukrowego? Z informacji, które państwo przedstawialiście, wynika, że Skarb Państwa będzie miał prawie 85% udziału w akcjach, rolnicy oczywiście zdecydowanie mniej. W związku z tym  jaka będzie pozycja rolnika, jeżeli chodzi o dysponowanie akcjami?  Druga kwestia. Chciałem spytać: Kiedy Ministerstwo Aktywów Państwowych podejmowało decyzję  o utworzeniu polskiego holdingu spożywczego, jakie  ryzyka określaliście państwo przy podejmowaniu tej  decyzji? Czy one były? Gdzie są słabe strony  tego całego projektu? Dziękuję.  

Zbigniew Ziejewski
Panie Marszałku! Mam konkretne pytanie do ministra rolnictwa: Czy jest dokonana wycena spółek,  które wejdą do tego holdingu? I jeżeli dzisiaj Skarb  Państwa ma prawie 80%, a rolnicy i pracownicy mają  20%, to po wejściu tych strategicznych spółek Skarbu  Państwa ile rolnicy i pracownicy będą mieli udziałów? To będzie chyba znikomy, bardzo znikomy procent. Jeżeli pan by mógł wyliczyć, ile to będzie, i podać taką informację na piśmie, to będę bardzo zadowolony. Dziękuję bardzo. 

Paweł Papke
dącej roli Krajowej Spółki Cukrowej jako największego podmiotu z udziałem Skarbu Państwa działającego w ramach kapitałowych w sektorze rolno-spożywczym. Wysoka Izbo! Na większość pytań odpowiedzi  padły na posiedzeniu komisji sejmowej. Sam proces,  jak ten holding miałby wyglądać, został również  przedstawiony wczoraj na posiedzeniu komisji rolnictwa. Również wczoraj o godz. 20 były połączone  komisje rolnictwa i energii, klimatu i aktywów państwowych, gdzie w sposób szczegółowy na większość  tych pytań wyartykułowaliśmy stanowisko jako  Ministerstwo Aktywów Państwowych. Niemniej jednak pojawiły się pytania, na które warto z tego miejsca odpowiedzieć. Pytanie pani poseł Sowińskiej odnośnie do zapewnienia ochrony interesów. Chciałbym powiedzieć,  że plantatorzy, którzy zgodnie z obowiązującą obecnie ustawą są związani, przepraszam najmocniej,  którzy są związani umową kontraktacji buraków cukrowych, i pracownicy krajowej spółki Skarbu Państwa są tymi osobami, które w obecnym stanie prawnym mogą nabywać akcje Krajowej Spółki Cukrowej.  Sprzedaż akcji odbywa się w obiegu zamkniętym.  W związku z powyższym mówienie o tym, że znajdzie  się jakiś inny podmiot, który by mógł wejść i wykonywać prawo głosu, jest nieprawdziwą tezą. Przedmiotowa nowelizacja ma na celu doprowadzenie do tego, żeby Skarb Państwa nie był uprzywilejowany. Chodzi o to, żeby doprowadzić, zrównać  kompetencje Skarbu Państwa z tym, co mają plantatorzy i pracownicy Krajowej Spółki Cukrowej. To jest  jedyne założenie. W związku z koncepcją, która została wybrana – mowa tutaj o formule emisji akcji,  objęcia i wniesienia aportem do spółek, które po prostu zwiększyłyby akcjonariat Skarbu Państwa – oczywistym jest, że chodzi o to, żeby Skarb Państwa, o którym tu wielokrotnie było wspominane, który ma 79%  w przedmiotowej spółce, mógł wykonywać prawo głosu w 100% ze swoich akcji. To jest naturalna rzecz.  Myślę, że wszystkim nam zależy, żeby Skarb Państwa w pełni wykonywał prawa z akcji w spółkach,  w których ma akcjonariat. Co do pytania pani poseł Hennig-Kloski chciałbym powiedzieć, że Rządowe Centrum Legislacji zaakceptowało projekt i uznało przedmiotową kwestię  za wyjaśnioną, więc przedmiotowa uwaga wydaje mi  się już zaszłością. Co do pytania pana posła Ziejewskiego chciałbym  powiedzieć, że przedmiotowa nowelizacja ma na celu,  tak jak wspomniałem, zrównanie uprawnień Skarbu  Państwa z uprawnieniami pracowników i plantatorów. I teraz pytanie, jaki będzie docelowy akcjonariat  Skarbu Państwa. To będzie zależało od tego, jakie  podmioty zostaną wniesione do Krajowej Spółki Cukrowej. Oczywiście w pierwotnym założeniu, tak jak  pan minister, przepraszam, pan poseł powiedział, wnioskowaliśmy o przekazanie tych podmiotów z portfela  Skarbu Państwa. To założenie wskazuje na 85%  udziału akcjonariatu Skarbu Państwa w takiej sytuacji, w takim rozdaniu. Niemniej jednak są możliwe  inne akwizycje, są możliwe inne zakupy. Nie chcę  robić trzech kroków do przodu, ale wtedy oczywiście  ten akcjonariat Skarbu Państwa będzie się zmieniał.  Niemniej jednak chciałbym wyraźnie powiedzieć, że  poprzez stworzenie silnego podmiotu na rynku również umożliwimy plantatorom i pracownikom KSC,  którzy są akcjonariuszami, zwiększenie wartości ich  akcji. I to jest wartość, którą strona społeczna widzi  i również szanuje. I jeszcze jedna kwestia. Wielokrotnie padały pytania o stanowisko rolników, plantatorów. Chciałbym  powiedzieć, że z duża troską  Panie marszałku, jakbym mógł jeszcze sekundeczkę. Już kończę. i z wielkim szacunkiem podchodzimy do stanowiska strony społecznej. Wielokrotnie się z nią spotykaliśmy. Mamy jasne jej stanowisko, które wskazuje, że droga budowy Polskiej Grupy Spożywczej,  którą wybraliśmy, jest dobrą drogą. Dziękuję pięknie. 

Sprawozdawca
Panie Marszałku! Wysoka Izbo! Panie Ministrze!  W imieniu sejmowej Komisji Administracji i Spraw  Wewnętrznych chciałbym przedstawić sprawozdanie  komisji z rozpatrywania rządowego projektu ustawy  o zmianie ustawy o wykonywaniu działalności gospodarczej w zakresie wytwarzania i obrotu materiałami wybuchowymi, bronią, amunicją oraz wyrobami  i technologią o przeznaczeniu wojskowym lub policyjnym, druk sejmowy nr 1085. Pani marszałek skierowała powyższy projekt do  pierwszego czytania do Komisji Administracji i Spraw  Wewnętrznych w dniu 14 kwietnia 2021 r. Ustawa w zakresie swojej regulacji wdraża dyrektywę  Ustawa w zakresie swojej regulacji wdraża dyrektywę wykonawczą Komisji Europejskiej nr 68/2019  z dnia 16 stycznia 2019 r. ustanawiającą specyfikacje  techniczne dotyczące oznakowania broni palnej i jej  istotnych komponentów zgodnie z dyrektywą Rady  91/477/EWG w sprawie kontroli, nabywania i posiadania broni oraz dyrektywę wykonawczą Komisji Europejskiej z dnia 16 stycznia 2019 r. ustanawiającą  specyfikacje techniczne dotyczące broni alarmowej  i sygnałowej zgodnie z dyrektywą 91/477/EWG w sprawie kontroli nabywania i posiadania broni. Najważniejsze rozwiązania zawarte w ustawie  mówią o tym, iż strzelecka broń palna i jej istotne  części mają być oznakowane czytelnym, trwałym i niepowtarzalnym oznakowaniem naniesionym zgodnie  ze specyfikacjami technicznymi dotyczącymi oznakowania broni palnej i jej istotnych części. Specyfikacje te zostały określone w załączniku do dyrektywy. Ustalono rodzaj alfabetu oraz minimalne wymiary czcionki i oznakowania strzeleckiej broni palnej  i jej istotnych części.  Ustawa określa dopuszczane przez państwo metody nanoszenia oznakowania strzeleckiej broni palnej i jej istotnych części, ze szczególnym uwzględnieniem sposobu nanoszenia oznakowania na szkielecie  lub komorze zamkowej strzeleckiej broni palnej wykonanych z materiałów niemetalowych. Zgodnie z ustawą dane urządzenie zostanie uznane za broń alarmową i sygnałową i nie zostanie uznane za strzelecką broń palną, jeśli państwowy podmiot  uprawniony zweryfikuje i wyda świadectwo, że jest  to broń alarmowa i sygnałowa wytworzona zgodnie  z unijnymi specyfikacjami technicznymi. Podmiot  uprawniony zostanie wskazany w rozporządzeniu do  ustawy, przy czym zakłada się, że będzie to Centralne Laboratorium Kryminalistyczne Policji.  W ustawie określono zasady oznakowania broni  alarmowej i sygnałowej, w tym oznakowania jej określonych części, rodzaj alfabetu i wymiary czcionki  oznakowania. Dotyczy to także dodatkowego oznakowania wskazującego, że jest to broń alarmowa i sygnałowa i jej wytworzenie oraz wprowadzenie do obrotu  w Polsce zostało poddane państwowej kontroli.  Jednocześnie zgodnie z ustawą zostanie utworzony Krajowy Punkt Kontaktowy do Spraw Broni Alarmowej i Sygnałowej, którego głównym zadaniem  będzie wymiana informacji o wytworzonych i kontrolowanych przez państwa członkowskie typach i modelach broni alarmowej i sygnałowej.  Nowe przepisy mają wejść w życie po 14 dniach od  ogłoszenia w Dzienniku Ustaw.  Komisja Administracji i Spraw Wewnętrznych  przeprowadziła pierwsze czytanie, rozpatrując ten  projekt na posiedzeniu w dniu 12 maja. Podczas prac  komisji wskazywano, iż projekt powinien być również rozpatrywany przez Komisję Obrony Narodowej  i być może komisję gospodarki z uwagi na materię,  której dotyczy. Oprócz poprawek redakcyjnych i merytorycznych zgłoszonych przez Biuro Legislacyjne  Sejmu do projektu zgłoszono cztery poprawki merytoryczne, z których dwie znalazły większość u członków komisji, a precyzowały definicję określonej części  broni. W trakcie prac komisji zwracano uwagę na być  może niedokładne tłumaczenie na język polski dyrektywy, zwłaszcza że sprawy te są specjalistyczne.  Ustalono również, że podczas drugiego czytania rząd  zaproponuje poprawki, które będą doprecyzowywały  te zagadnienia.  Komisja w wyniku głosowania przyjęła przedłożone Wysokiej Izbie sprawozdanie zawarte w druku  nr 1149 i wnosi o uchwalenie przedłożonego projektu.  Dziękuję bardzo.  

Anna Maria Siarkowska
Panie Marszałku! Wysoka Izbo! W imieniu klubu  Prawo i Sprawiedliwość mam zaszczyt przedstawić  stanowisko w sprawie rządowej nowelizacji ustawy  o wykonywaniu działalności gospodarczej w zakresie  wytwarzania i obrotu materiałami wybuchowymi,  bronią, amunicją oraz wyrobami i technologią o przeznaczeniu wojskowym lub policyjnym. Wprowadzane zmiany, jak podkreśla gospodarz  ustawy, czyli Ministerstwo Spraw Wewnętrznych  i Administracji, wynikają z konieczności doprecyzowania przepisów, których stosowanie wymagało interpretacji. Są one również spowodowane zamiarem  pełnej implementacji do polskiego porządku prawnego  unijnych dyrektyw wykonawczych – jednej, która dotyczy specyfikacji technicznych związanych z oznako-materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  waniem broni palnej i jej istotnych komponentów,  oraz kolejnej, która dotyczy specyfikacji technicznych  dotyczących broni alarmowej i sygnałowej. Obie dyrektywy wykonawcze powinny zostać wprowadzone,  w pełni zaimplementowane przez państwa członkowskie Unii Europejskiej do dnia 17 stycznia 2020 r.  Nowelizacja ustawy wprowadza kontrolę broni  alarmowej i sygnałowej. Jednocześnie jednak podkreśla się w niej, że obrót taką bronią nie wymaga  koncesji.  W ramach nowelizacji zmieniono definicję amunicji, włączając w to pojęcie również takie jej komponenty, które nie zawierają materiałów wybuchowych  – korpusów pocisków amunicji artyleryjskiej i łusek  amunicji artyleryjskiej, kadłubów min, elementów  układów napędowych, naprowadzania i sterowania  pocisków rakietowych, bomb lotniczych i głębinowych, torped i imitatorów celów.  Bardzo istotnym elementem nowelizacji jest wprowadzenie konieczności oznakowania każdej istotnej  części broni palnej przez wytwórcę niezwłocznie po  wytworzeniu, i to obojętnie, czy ma być ona częścią  broni palnej, czy też będzie wprowadzana do obrotu  oddzielnie. Osobiście pamiętam doskonale, że przy  pracach nad ustawą dotyczącą wytwarzania i obrotu  bronią i amunicją wymóg ten, który ma swoje źródło  właśnie w unijnej dyrektywie, był źródłem wielu kontrowersji i wątpliwości wyrażanych przez przedsiębiorców. Zwracano uwagę, że w anglojęzycznej wersji  dyrektywy jest zapis pozwalający na wyinterpretowanie tego wymogu w taki sposób, by wprowadzić  konieczność znakowania broni lub każdej istotnej jej  części od razu po wytworzeniu. Niestety z uzyskanego przez MSWiA stanowiska Ministerstwa Spraw  Zagranicznych dotyczącego obowiązku znakowania  broni i jej istotnych części oraz stanowiska Komisji  Europejskiej w tej sprawie wynika, że obowiązek  znakowania wszystkich istotnych komponentów ma  swoje źródło w ogólnym celu dyrektywy i jej systematyce, a zatem że do polskiego porządku prawnego  należy zaimplementować konieczność znakowania  wszystkich istotnych części broni bez względu na to,  czy są częścią broni palnej, czy też na rynek będą  wprowadzane oddzielnie.  Przedmiotowa nowelizacja obejmuje również zmianę w tym zakresie. Inne zmiany dotyczą m.in. określenia sposobu oznakowania broni palnej oraz broni  alarmowej i sygnałowej – to są właśnie te kwestie doprecyzowujące i uszczegóławiające – czy też wprowadzenia wymogu braku prowadzenia innej działalności  w miejscach przeznaczonych na magazyny broni. Panie Marszałku! Wysoka Izbo! Informuję, że  klub Prawa i Sprawiedliwości poprze w głosowaniu  przedmiotowy projekt nowelizacji ustawy. Jednocześnie w imieniu klubu Prawa i Sprawiedliwości składam cztery poprawki. 

Artur Łącki
Panie Marszałku! Wysoka Izbo! W imieniu Koalicji Obywatelskiej – Platformy Obywatelskiej mam  zaszczyt przedstawić rządowy projekt ustawy o zmianie ustawy o wykonywaniu działalności gospodarczej  w zakresie wytwarzania i obrotu materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym,  druk nr 1085. Głównym celem nowelizacji ustawy jest wdrożenie do polskiego porządku prawnego dwóch aktów  prawa europejskiego: dyrektywy wykonawczej Komisji  2019/68 ustanawiającej specyfikacje techniczne dotyczące oznakowania broni palnej i jej istotnych komponentów oraz dyrektywy wykonawczej  Komisji  2019/69 ustanawiającej specyfikacje  techniczne dotyczące broni alarmowej i sygnałowej.  Ustawa będzie bezpośrednio dotyczyła ok. 800 podmiotów gospodarczych posiadających koncesję na  produkcję bądź handel bronią w Polsce.  Już kiedyś wspominałem z tego miejsca, że lektura uzasadnień do ustaw autorstwa rządu Zjednoczonej Prawicy stała się niejako moim hobby. Również  w uzasadnieniu do tej ustawy pojawia się nie lada  rarytas. Cytuję: Bardzo krótki okres funkcjonowania  tej ustawy nie pozwala na dokonanie jej kompleksowej ewaluacji, zaś proponowane zmiany wynikają  z konieczności doprecyzowania tych przepisów, których stosowanie spowodowało konieczność dokonywania ich bieżącej interpretacji. Dlatego też proponowane są przepisy, których nowe brzmienie pozwoli na ich jednoznaczne rozumienie zarówno przez  organy administracji, jak i przedsiębiorców, do których są skierowane.  Doceniam samokrytykę, jednak nie udało się. Ta  ustawa to kolejny przykład żenująco niskiego poziomu legislacji w obecnej kadencji parlamentu, na co  już wiele razy zwracaliśmy uwagę. Skracanie ścieżki  legislacyjnej, przepychanie ustaw nocą, nieprzygotowani i niekompetentni przedstawiciele rządu na posiedzeniach komisji to znaki firmowe legislatury  w stylu koalicji rządowej. Wbrew pozorom trudno jest  procedować nad omawianą ustawą, stąd pojawiły się  głosy, żeby powołać podkomisję i zaprosić do pracy  w niej przedstawicieli trzech ministerstw, zgodnie  z kompetencjami.  Eksperci i członkowie komisji wielokrotnie podkreślali słabą jakość tłumaczenia tekstu dyrektywy,  co powoduje szereg wątpliwości, również interpretacyjnych, które przecież ustawa ma wyeliminować.  W procedowanej ustawie aż roi się od nieprecyzyj

Anna Maria Siarkowska
materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  nych, budzących wątpliwości sformułowań, szczególnie przy omawianiu definicji poszczególnych rodzajów broni strzeleckiej. Eksperci wykazali, że w polskim nazewnictwie fachowym nie występują takie  określenia i nazwy jak te użyte przez autorów ustawy. Wiele emocji wzbudziła definicja broni alarmowo-sygnałowej, która jest określana różnie w różnych  miejscach procedowanej ustawy i inaczej w ustawie  o broni i amunicji. Raz mówi się o broni palnej, raz  o broni palno-sygnałowej, innym razem o broni alarmowo-sygnałowej, gdy tymczasem według ekspertów  wystarczyłoby użyć określenia broń hukowa lub broń  akustyczna, bo tak brzmi zapis w dyrektywie.  Ta z pozoru błaha sprawa dotyczy wielu osób,  choćby tych uprawiających żeglarstwo, bo przecież  na każdym jachcie musi się znajdować broń alarmowo-sygnałowa, czyli popularna rakietnica. Przy okazji głosowania nad poprawką zaliczającą łuski do  kategorii amunicji, art. 1 pkt 2 procedowanej ustawy,  odbyła się długa dyskusja. Istniała obawa, że użycie  zapisów proponowanych przez stronę rządową spowoduje, że zbieracze militariów eksplorujący pola  bitew mogliby zostać oskarżeni o nielegalne posiadanie amunicji, a na targach staroci odbywałyby się  obławy na rzemieślników sprzedających wazony zrobione z łusek po pociskach.  Ustawa nakłada nowe obowiązki na komendanta  głównego Policji w zakresie utworzenia i prowadzenia przez tzw. punkty kontaktowe rejestru broni sygnałowej i alarmowej, nowe obowiązki na przedsiębiorców w zakresie uzyskania odpłatnych zaświadczeń o charakterze danego rodzaju broni. Centralne  Laboratorium Kryminalistyczne Policji to w zasadzie  jedyna jednostka w kraju, która posiada zaplecze pozwalające wydawać takie zaświadczenia. Przedstawiciel rządu uspokajał, że wszystkie ekspertyzy wynikające z tej ustawy CLKP będzie wykonywało odpłatnie na rzecz podmiotów gospodarczych, tak więc  nie ma wymogu przekazania mu dodatkowych środków finansowych. Jest jednak niepokój, czy nowe  obowiązki nie będą rzutowały na jakość pracy laboratorium w jej kluczowych zadaniach. Mimo tych zastrzeżeń Koalicja Obywatelska – Platforma Obywatelska poprze tę ustawę, jednak składa  do niej swoje poprawki. Dziękuję bardzo.  

Paweł Krutul
Panie Marszałku! Wysoka Izbo! Celem nowelizacji ustawy jest wdrożenie do polskiego porządku  prawnego dwóch aktów prawa europejskiego: dyrektywy wykonawczej Komisji  2019/68 z dnia 16 stycznia ustanawiającej specyfikacje techniczne dotyczące  oznakowania broni palnej i jej istotnych komponentów, zgodnie z dyrektywą Rady w sprawie kontroli  nabywania i posiadania broni, oraz dyrektywy wykonawczej Komisji ustanawiającej specyfikacje techniczne dotyczące broni alarmowej i sygnałowej, zgodnie z dyrektywą Rady w sprawie kontroli nabywania  i posiadania broni. W zakresie aktów wykonawczych  określających specyfikacje techniczne dotyczące oznaczania broni palnej oraz specyfikacji dotyczących  broni alarmowej i sygnałowej były prowadzone prace  w zakresie odtworzenia przez Komisję Europejską  komitetu do spraw broni palnej. Główne przepisy dyrektywy odnoszą się do następujących kwestii: oznakowania i możliwości śledzenia historii broni, wymogów dotyczących nabywania i posiadania broni palnej, europejskiej karty broni palnej, pozbawiania  cech użytkowych. Główne postulaty w dokumencie oscylują wokół  ujednolicenia oznakowania broni palnej oraz skoordynowania wykorzystywania rozmaitych baz danych  w celu ułatwienia śledzenia broni i zwalczania przestępczości. Natomiast w zakresie tworzenia zintegrowanej polityki Unii Europejskiej dotyczącej broni  palnej bierze się pod uwagę następujące pola oddziaływania: ochronę rynku legalnej cywilnej broni palnej, ograniczenie przedostawania się broni  palnej w ręce przestępców, zwiększenie presji na  rynki przestępcze, budowanie lepszych zdolności  wywiadowczych. Rozwiązania, które znalazły się w nowelizowanej  ustawie. Wprowadza się zapisy dotyczące rodzaju alfabetu oraz minimalnych wymiarów czcionki oznakowania strzeleckiej broni palnej i jej istotnych części. Określa się dopuszczone przez państwo metody  nanoszenia oznakowania strzeleckiej broni palnej  i jej istotnych części, ze szczególnym uwzględnieniem  sposobu nanoszenia oznakowania na szkielet lub komorę zamkową strzeleckiej broni palnej wykonane  z materiałów niemetalowych, w szczególności – z polimerowych tworzyw sztucznych. Obejmuje się broń  palną i sygnałową regulacjami ustawowymi wynikającymi z dyrektywy 2019/69. Wcześniej w polskim  prawodawstwie nie była to kwestia uregulowana.  Ustawa zawiera cały pakiet przepisów, które doprecyzowują definicję broni sygnałowej i alarmowej.  Doprecyzowano i rozszerzono definicję amunicji przez  dodanie do niej pocisków amunicji artyleryjskiej i łusek amunicji artyleryjskiej, kadłubów min, elementów  układów napędowych, naprowadzania pocisków rakietowych i sterowania nimi, bomb lotniczych i głębinowych, torped i imitatorów celów. Broń sygnałowa  i alarmowa oraz broń palna, która pozbawiona jest  celów użytkowych Zgodnie z implementowaną dyrektywą 2019/69 te urządzenia mogą podlegać wyłączeniu z definicji broni palnej. Sposób, w jakiej broń  sygnałowa i alarmowa została wytworzona, ma zapewnić, że urządzenia te w żadnym wypadku nie  

Artur Łącki
materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  będą zdolne do miotania pocisku, a będą spełniać  wyłącznie swoje podstawowe zadanie, czyli służyć  alarmowaniu, sygnalizowaniu lub ratowaniu życia,  i mogą być wykorzystywane wyłącznie do tych zadeklarowanych celów.  Kategorie i podkategorie strzeleckiej broni palnej mają być również umieszczane w formularzach  zgód przewozowych i uprzednich zgód przewozowych  w przypadku przemieszczania broni na obszarze Unii  Europejskiej. Zaproponowano zmiany w zakresie terminu ważności orzeczeń lekarskich i psychologicznych wydawanych na potrzeby postępowania w sprawie udzielenia lub zmiany koncesji. Prezentowana ustawa przede wszystkim implementuje prawo unijne, a w zakresie opisywanym powyżej przyczynia się do zwiększenia przejrzystości  nabywania, wytwarzania i kontroli broni palnej, sygnałowej i alarmowej. W stosunku do problematyki  poruszanej w ustawie tworzy się mechanizmy, które  umożliwiają śledzenie broni oraz jej wrażliwych komponentów i nadzór nad nimi poprzez nadanie im  określonych przez państwo oznaczeń. Klub Lewicy poprze ten projekt ustawy, niemniej  jednak składa do niego dwie poprawki. Dziękuję  bardzo.  

Marek Biernacki
Panie Marszałku! Panie Ministrze! Wysoka Izbo!  Przypadł mi honor przedstawienia stanowiska Klubu Parlamentarnego Koalicja Polska wobec przedłożenia rządowego z druku nr 1085, projektu ustawy o zmianie ustawy o wykonywaniu działalności  gospodarczej w zakresie wytwarzania i obrotu materiałami wybuchowymi, bronią, amunicją oraz wyrobami i technologią o przeznaczeniu wojskowym  lub policyjnym. Podstawowym celem nowelizacji ustawy jest wdrożenie do polskiego porządku prawnego dwóch aktów  prawa europejskiego: dyrektywy wykonawczej Komisji  ustanawiającej specyfikacje techniczne dotyczące oznakowania broni palnej i jej istotnych komponentów oraz dyrektywy wykonawczej ustanawiającej specyfikacje techniczne dotyczące broni alarmowej  i sygnałowej. Ponadto projekt zawiera przepisy doprecyzowujące ustawę matkę, która podlega zmianie. Wprowadzenie w życie przepisów dyrektywy Komisji  wiąże się z ustawowym ustaleniem, że  strzelecka broń palna i jej istotne części niezależnie  od tego, czy są częścią broni palnej, czy też są wprowadzone do obrotu oddzielnie, muszą być opatrzone  czytelnym, trwałym, niepowtarzalnym oznakowaniem naniesionym zgodnie ze specyfikacją techniczną. Wiąże się to z ustaleniem rodzaju alfabetu oraz  minimalnych wymiarów czcionki oznakowania broni  strzeleckiej. Ponadto przepisy przedłożenia rządowego jednoznacznie określają specyfikację broni alarmowej i sygnałowej oraz wprowadzają zasady dotyczące oznakowania tej broni i jej części, w tym też  dodatkowego oznakowania wskazującego, że jest to  broń alarmowa i sygnałowa. W projekcie wprowadza się instytucję podmiotu  uprawnionego do weryfikacji  zgodności wytworzenia broni palnej ze specyfikacjami dotyczącymi broni alarmowej i sygnałowej  oraz do wydawania świadectwa o nieuznawaniu takiej broni za broń palną. Podmiotem uprawnionym  zostało CLKP, czyli mówiąc inaczej, Centralne Laboratorium Kryminalistyczne Policji.  Bardzo się cieszę, że jest tu pan minister Wąsik  i pan przewodniczący komisji, którzy tak ładnie dyskutują, ponieważ uważam, że CLKP powinno być  przygotowane merytorycznie i finansowo specjalnie  do prowadzenia tych działań, ponieważ jeśli te działania będą opieszałe, ucierpią na tym polscy przedsiębiorcy. Panie Marszałku! Panie Ministrze! Wysoka Izbo!  Dla wszystkich tu obecnych oczywiste jest, że większość przepisów dotyczących przedmiotowej materii,  tj. wytwarzania broni i handlu nią, musi być precyzyjna i jednoznaczna. Pozwala to ograniczyć ryzyko  obrotu bronią ze strony przestępczości zorganizowanej, ruchów ekstremistycznych i ugrupowań o charakterze terrorystycznym. Delikatna materia, jaką  jest wytwarzanie broni i amunicji o przeznaczeniu  wojskowym lub policyjnym i obrót nią, nie może w żadnym wypadku zawierać rozwiązań budzących wątpliwości interpretacyjne. Trzeba przy tym pamiętać,  że dyskusja nad proponowanymi 2 lata temu i obecnymi rozwiązaniami wskazała na szereg obszarów,  które są, delikatnie rzecz ujmując, co najmniej nieprecyzyjnie określone albo niedookreślone. Jasne jest, że nawet po uchwaleniu przedstawionej dziś ustawy pozostanie szereg problemów inter

Paweł Krutul
materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  pretacyjnych, chociażby na tle nieprecyzyjnych, często sprzecznych ze sobą oraz nawet błędnych tłumaczeń poszczególnych definicji.  Wysoka Izba nie wydaje się szczególnie właściwym miejscem do dyskutowania o definicji pocisków  grzybkujących czy też analizowania problematyki  historycznych łusek artyleryjskich. Wiemy z całą  pewnością, że implementując prawo unijne czy poprawiając wprowadzone już wcześniej rozwiązania,  nie możemy dopuścić do wytworzenia chaosu choćby  w polskim przemyśle zbrojeniowym. Nie możemy też  narazić na szwank funkcjonowania rekonstruktorów  historycznych czy kolekcjonerów. Precyzyjne dostosowanie prawa polskiego do rozwiązań unijnych wydaje się konieczne. To jest rzecz nadrzędna naszej  dzisiejszej dyskusji.  Dlatego też moje wystąpienie chciałbym zakończyć apelem do pana marszałka, do Prezydium Sejmu. Proszę rozważać powołanie specjalnej podkomisji złożonej z posłów kilku komisji branżowych, która  zajmuje się materią tej ustawy, która bez pośpiechu  zajmie się przygotowaniem ustawy, która dostosowując prawo polskie do unijnego, będzie poprawna merytorycznie, językowo i legislacyjnie, a tym samym  będzie zawierać odpowiednie definicje zgodnie z terminologią techniczną. Obawiam się, że w innym wypadku najdalej za rok przystąpimy do pracy w trybie  nadzwyczajnym nad kolejną awaryjną nowelizacją.  Dziękuję, panie marszałku.  

Krzysztof Tuduj
Panie Marszałku! Panie i Panowie Posłowie! Projektowane przedłożenie ma na celu dostosowanie  polskich przepisów do prawa unijnego. Regulacje  unijne, o jakich mowa, co do zasady są utrzymane  w duchu ograniczenia możliwości obrotu bronią, nie  strzelecką, ale mogącą po przeróbce technicznej za  taką służyć, i częściami takiej broni. Przesłanką uzasadniającą wdrażaną regulację jest wzrost przestępczości w Unii Europejskiej z wykorzystaniem właśnie  takiej broni. Co do zasady w obecnym stanie rzeczy,  w którym tworzymy wspólny rynek, te regulacje  zmierzają w kierunku ograniczenia przestępczości  i tym samym zwiększenia poziomu bezpieczeństwa  w Unii Europejskiej. Trudno to negować. Problem pojawia się jednak przy niestarannej – to  z mównicy dzisiaj padło już kilkukrotnie – i momentami bezmyślnej implementacji unijnego prawa, poczynając od tego, że wdrażana dyrektywa formalnie  już nie obowiązuje, ponieważ została uchylona przepisami aktu, który obowiązuje od niespełna miesiąca. Co prawda to tekst jednolity i regulacje są tożsame, jednak ignorowanie tego faktu razi. W przedłożeniu doprecyzowuje się definicję amunicji w sposób zbyt szeroki, ponieważ zalicza się do  niej łuski amunicji artyleryjskiej, czyli odpadu powstającego po odpaleniu pocisku, który amunicją nie  jest i już nie będzie. To jest realny problem, ponieważ  regulacja ta uderzy w pasjonatów wojskowości i militariów kolekcjonujących tego typu artefakty. Taką  niegroźną łuskę ustawia się w jednym szeregu z elementami układów napędowych, naprowadzania i sterowania pocisków rakietowych, bomb lotniczych itd.  Łuskę, która po wystrzeleniu ma wartość jedynie  złomu, gdyż jest częścią jednorazowego użytku i ma  tylko wartość kolekcjonerską. Do pocisków artyleryjskich zalicza się stosunkowo niewielkie łuski, ich  ilość jest w Polsce po niespokojnym XX w. i dwóch  wojnach światowych znaczna. Otworzy to lukę do  nadrabiania statystyk policjantom, który w sposób  uprawniony będą mogli stawiać zarzuty kolekcjonerom, pasjonatom handlującym łuskami w Internecie  czy nawet rolnikom, którzy do tej pory regularnie  wykopują taki złom podczas uprawy pól. Sądy będą  sprawy uchylać, ale czy o to nam chodzi, żeby generować niepotrzebne obciążenie dla budżetu państwa?  Powinno nastąpić uściślenie zakresu przepisu zapisem o niewystrzelonej łusce, co by wyraźnie odróżniło nowe łuski jako element produkcyjny pocisków  od łusek zużytych będących odpadem po wystrzeleniu pocisku.  Ponadto wiele do życzenia zostawia tłumaczenie  przepisów unijnej dyrektywy, które dokonywane jest  momentami bezmyślnie, często z użyciem kalk językowych, bez refleksji dotyczących faktycznych zakresów znaczeniowych używanych nazw i momentami  z ignorowaniem polskiego porządku prawnego, co  będzie budzić w przyszłości problemy interpretacyjne. Cieszę się, że dzisiaj to już wielokrotnie padło  z mównicy. Część takich nieścisłości udało się w toku pracy  komisji usunąć, natomiast pozostaje wciąż kwestia  broni alarmowej, sygnałowej oraz amunicji grzybkującej. W pierwszych połączono dwa różne rodzaje  broni – broń hukową niemiotającą żadnego pocisku  i broń sygnałową, jaką są rakietnice, już zdefiniowane w ustawie o broni i amunicji w art. 7 ust. 2 i 3.  Sama problematyka amunicji grzybkującej, której  nazwa została przetłumaczona z angielskiego, dotyczy pocisku specjalnego, a w języku polskim będzie  to oznaczało praktycznie każdy rodzaj amunicji.  Na te kwestie zwracało uwagę środowisko strzeleckie. Dodatkowo razi krótkie vacatio legis. Myślę,  

Marek Biernacki
materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  że moglibyśmy się dorobić jako państwo polskie zwyczaju, że nie wszystko musi wchodzić w życie po 2 tygodniach, żeby dać czas przedsiębiorcom na dostosowanie się i spokojne przygotowanie do wdrażania  prawa. Podpisuję się pod tym, co już było powiedziane, że nad tą ustawą powinno się nadal spokojnie  pracować, żeby usunąć wątpliwości. Niestety spodziewam się, że ona będzie przepychana kolanem.  Dziękuję uprzejmie za uwagę.  

Dobromir Sośnierz
Nieuchronnie zmierzamy do scenariusza, w którym wszystkie włosy na naszych głowach będą policzone. Teraz zabieracie się za kolejne, wasza ciekawość nie zna granic, teraz będziecie chcieli liczyć  łuski, liczyć części, rachować broń posiadaną przez  obywateli, już nawet niesłużącą do strzelania.  Koszty tego liczenia przerzucacie oczywiście na  obywateli i przedsiębiorców. A ja nie chcę, żebyście  to wiedzieli. Raz stworzone narzędzie opresji jest  później wykorzystywane twórczo do tego, żeby wdrażać i rozszerzać dalsze regulacje. Nowe regulacje,  które pod względem szczegółowości można porównać  do regulowania rozmiaru czcionki, odzwierciedlają  właśnie prawdziwe oblicze unijnych biurokratów, na  których zawołanie wykonujecie właśnie takie fikołki.  Miejmy trochę godności i szanujmy swoje prawodawstwo , nie wpisujmy do niego takich głupot. 

Mirosław Suchoń
Uprzejmie dziękuję. Szanowny Panie Marszałku! Panie Ministrze!  Wysoka Izbo! Mam przyjemność w imieniu Koła Parlamentarnego Polska 2050 przedstawić stanowisko  w sprawie rządowego projektu ustawy o zmianie  ustawy o wykonywaniu działalności gospodarczej  w zakresie wytwarzania i obrotu materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  – po przedstawieniu sprawozdania komisji ujętego  w druku nr 1149. Szanowni Państwo! Przedmiotowa ustawa weszła  w życie w dniu 1 sierpnia 2019 r., czyli stosunkowo  niedawno. Deklarowanym celem niniejszej nowelizacji jest z jednej strony potrzeba doprecyzowania tych  przepisów, których stosowanie spowodowało konieczność dokonywania ich bieżącej interpretacji, a z drugiej strony wdrożenie do polskiego porządku prawnego dwóch aktów prawa europejskiego, tj. dyrektywy wykonawczej Komisji  2019/68, która ustanawia specyfikacje techniczne dotyczące oznakowania broni palnej i jej istotnych komponentów zgodnie  z dyrektywą Rady w sprawie kontroli nabywania  i posiadania broni oraz dyrektywy wykonawczej Komisji  2019/69 ustanawiającej specyfikacje techniczne dotyczące broni alarmowej i sygnałowej. Odnosząc się do rządowego projektu nowelizacji,  trudno nie przywołać tego, co działo się podczas procedowania nad pierwotnym tekstem ustawy. Przypominam sobie, że ten proces obfitował w dynamiczne zwroty sytuacji, łącznie z wzywaniem na dywanik posłów Prawa i Sprawiedliwości, którzy chcieli poprawiać te przepisy. Zarówno strona społeczna, jak i posłowie pracujący nad ustawą wskazywali,  iż ustawa nie została przygotowana w odpowiedni  sposób. Zawierała wiele nieścisłości oraz nieprecyzyjne przepisy mogące nastręczać trudności dotyczące  prawidłowego ich stosowania. Na to wszystko nałożyły się problemy z niezwykle  niedoskonałym, żeby nie użyć innego słowa, tłumaczeniem przepisów samej dyrektywy. Co prawda okazało się, iż kwestia tłumaczenia nie jest wyłącznie  polskim problemem, jednak niewiele państw mających przemysł zbrojeniowy taki, który można porównać z naszym, bądź większy zdecydowało się wdrożyć  przepisy dyrektyw bez pogłębionej refleksji. Niestety  tak zrobił rząd Prawa i Sprawiedliwości. Apelowałem  wtedy, aby rząd przestał przepychać te przepisy kolanem i skupił się na poprawianiu treści, poprawianiu definicji, uzgadnianiu z branżą i stroną społeczną  tych definicji, które trzeba uzgodnić, oraz rozwiązaniu problemów związanych z tłumaczeniem. Rząd  oczywiście tego nie posłuchał i dzisiaj okazuje się, że  niewiele się zmieniło, zaś posłowie – wtedy zarówno  posłowie większości, jak i posłowie opozycji – mieli  po prostu rację. Trzeba było wtedy tę ustawę zatrzymać, doprowadzić do tego, aby wyglądała jak poważna ustawa,  zaś nie dopychać kolanem, a dziś nie byłoby wielu  problemów. Pomimo iż te przepisy nie mają nawet  2 lat, rząd sam przyznaje, iż oprócz wdrożenia nowych przepisów, nowych dyrektyw, istnieje konieczność doprecyzowania przepisów, ponieważ pojawiły  się problemy związane z ich interpretacją. I tu eureka. Mówiliśmy o tym w 2019 r., rząd niestety nie  słuchał i dzisiaj mamy efekty takie, jakie są.  

Krzysztof Tuduj
Niestety podobne wątpliwości jak przy pierwotnym tekście ustawy pojawiają się także dzisiaj. Dotyczy to choćby szeroko omawianej kwestii definicji  broni alarmowo-sygnałowej czy sygnałowo-alarmowej, czy alarmowej i sygnałowej, bo pojawiają się różne nazwy. Istnieje chaos nazewniczy i w pełni zgadzam się z takim wnioskiem, że nawet ministerstwo  dowolnie używa tych określeń. W tym obszarze potrzebne są bardzo precyzyjne rozwiązania, ponieważ  przyjęta przez rząd semantyka ingeruje również  w dotychczasowe rozwiązania. Należy w tym kontekście zauważyć, iż zgodnie z opiniami specjalistów  ujęcie w procedowanym projekcie takich desygnatów,  które stosowane są do zupełnie innych rzeczy, może  doprowadzić do chaosu. Ma to miejsce choćby w odniesieniu do definicji z ustawy o broni i amunicji w zakresie broni sygnałowej, ale także wątpliwości budzą  przepisy w zakresie łusek, co może uderzać w kolekcjonerów artefaktów. Oczywiście nadal nie ma pełnej  jasności co do obowiązków i kosztów związanych z obowiązkami przedsiębiorców, ale także centralnego  laboratorium kryminalistycznego. W związku z przedstawionym przeze mnie stanowiskiem Koło Parlamentarne Polska 2050 odniesie się  do przedmiotowego projektu w głosowaniu ,  po przeanalizowaniu zgłoszonych i przejętych poprawek. Dziękuję bardzo. 

Grzegorz Rusiecki
Panie Marszałku! Wysoka Izbo! Procedujemy nad  projektem ustawy dotyczącym wykonywania działalności gospodarczej w zakresie wytwarzania i obrotu  materiałami wybuchowymi, bronią, amunicją. Jest to  ustawa, która dotyczy ok. 800 podmiotów gospodarczych, które posiadają koncesje na prowadzenie działalności lub handel bronią. Jest to przede wszystkim  ustawa, która implementuje dyrektywy unijne, dostosowuje polskie przepisy do prawa unijnego. Nie chciałbym poruszać merytorycznych kwestii, natomiast  zwrócę uwagę na to, co zostało powiedziane w kwestii  dbałości o proces legislacji, o tłumaczenie aktów prawnych, o definiowanie – nie może być tak, że w jednej  ustawie czy w kilku ustawach definiujemy w zupełnie  odmienny sposób ten sam przedmiot czy tę samą działalność. W związku z tym mam pytania: Jak wyglądała implementacja? Kto tłumaczył ten akt prawny? Jak  długo to było? Bo zwłaszcza, proszę państwa, w przypadku specjalistycznych ustaw dotyczących bardzo  wąskiego przedmiotu działalności  implementacja powinna być wykonywana z jak największą  starannością. Dziękuję.  

Katarzyna Maria Piekarska
Panie Marszałku! Koleżanki i Koledzy! Przy strzelaniu i obsłudze broni, ale też przy formułowaniu  przepisów prawnych potrzebna jest precyzja. Moim  zdaniem precyzji w tym projekcie ustawy zupełnie  zabrakło. Bo oto mamy definicję broni alarmowej  i sygnałowej – nie będę znęcać się nad tłumaczeniem  – ale mamy też definicję tejże broni właśnie w ustawie o broni i amunicji w art. 7. I to jest zupełnie inna  definicja. Obawiam się, że może to nasuwać bardzo  poważne problemy interpretacyjne. Tu jest pytanie:  Czy państwo ten problem zauważyli?  Drugie pytanie jest takie: Dlaczego tak późno pracujemy nad tą ustawą? Wydaje mi się, że można było  nad nią pracować wcześniej.  Kolejna sprawa – wielu kolegów o tym mówiło, ale  ja to powtórzę, bo to jest niezwykle ważne – to są  niewystrzelone łuski amunicji artyleryjskiej ,  które mogą prowadzić do tego Takie ujęcie przepisu może doprowadzić do tego, że zbieracze takiej  amunicji, kolekcjonerzy, będą po prostu odpowiadać  za nielegalne posiadanie broni. Wydaje mi się, że to  nie było państwa intencją. Bo jeżeli tak, to przepraszam, ale byłby to absurd. Dziękuję bardzo.  

Artur Łącki
Panie Marszałku! Widziałem gdzieś pana ministra Wąsika. Mam nadzieję, że słyszy, bo pytanie będzie skierowane do niego. Panie Ministrze! Na posiedzeniu komisji raczył  pan powiedzieć, że ustawa nie przyniesie żadnych  skutków finansowych dla tych 800 podmiotów, które  mają koncesję na handel i wytwarzanie broni w Polsce, a zaraz potem dowiedzieliśmy się, że jeśli chodzi  o broń sygnałową i alarmową – my mówimy, że hukową, żeby określić, że ta broń jest właśnie taką bronią  – trzeba będzie zrobić ekspertyzę w Centralnym Lamateriałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  

Mirosław Suchoń
boratorium Kryminalistycznym Policji i ta ekspertyza będzie odpłatna. Chciałem się więc dowiedzieć, jak  to jest: czy będzie miało to jednak dla tych 800 podmiotów skutki finansowe, czy nie będzie miało skutków finansowych. Bo jeśli będzie to miało skutki finansowe, to myślę, że trzeba będzie jakoś to rekompensować. Dziękuję bardzo.  

Jan Szopiński
Panie Marszałku! Wysoka Izbo! Proponowane  zmiany przepisów dotyczących produkcji oraz obrotu  bronią i amunicją są bez wątpienia celowe i potrzebne. System obrotu tymi materiałami wymaga jednoznaczności co do symboliki, oznaczeń oraz kwalifikacji wszystkich bez wyjątku elementów składających  się na produkt finalny. Pod tym względem wiele nieścisłości udało się komisji poprawić w niezbyt dobrze  napisanej ustawie. Nie znalazłem jednak w projekcie  skutecznych mechanizmów zabezpieczających polski,  ale również europejski rynek obrotu tymi materiałami przed działalnością firm podobnych do tych, które oszukały na grube miliony bydgoski Nitro-Chem  przy transakcjach związanych z trotylem, a następnie Ministerstwo Zdrowia, sprzedając mu nieistniejące respiratory. Wyborcy pytają za moim pośrednictwem rząd, jakie skuteczne rozwiązania w tym zakresie proponuje projektodawca. Kwestia ostatnia – pytanie do pana marszałka.  Panie marszałku, otóż dlaczego projekt tej ustawy  nie był procedowany przez Komisję Obrony Narodowej? Czy to jest zły znak dla polskiej obrony narodowej, wskazujący, że polska obrona narodowa nie będzie miała w tym roku zakupów  amunicji?  Dlatego Komisja Obrony Narodowej w tej sprawie nie  procedowała? Dziękuję bardzo. 

Tadeusz Tomaszewski
Panie Marszałku! Wysoki Sejmie! Szanowny Panie Ministrze! Ustawa zalicza do komponentów amunicji łuski amunicji artyleryjskiej. Oczywiście to jest  racjonalne, że produkcja nowych łusek objęta jest  nadzorem koncesyjnym, natomiast takim samym nadzorem ma być objęty obrót łuskami wystrzelonymi.  To nie wydaje się sensowne. Taka łuska po wystrzeleniu to jest nic innego jak złom, metal kolorowy,  a dla kolekcjonerów oczywiście coś o charakterze militarnym. Nie stanowią one żadnego zagrożenia dla  bezpieczeństwa publicznego, nie są też nośnikiem  o przeznaczeniu wojskowym lub policyjnym. Za posiadanie tych wystrzelonych łusek ustawodawca przewiduje kary i postawienie zarzutu nielegalnego posiadania broni i amunicji, porównywanego z zarzutem posiadania amunicji bojowej, bomb, torped itd.  Czy w takim układzie zasadna jest obawa, że to rozwiązanie dzisiaj przyjęte będzie skutkować stawianiem osobom kolekcjonującym tego rodzaju militaria  – wtedy kiedy wystawiają je na giełdzie staroci czy  sprzedają – zarzutu nielegalnego posiadania amunicji i obrotu amunicją? Dziękuję.  

Paweł Krutul
Panie Marszałku! Wysoka Izbo! W tym przypadku  trzeba być bardzo precyzyjnym. Dlatego warto się zastanowić – dla przejrzystości przepisów – czy fraza  przetłumaczona z angielskiego, czyli broń alarmowa  i sygnałowa, została przetłumaczona z języka angielskiego prawidłowo w kontekście już istniejących definicji w naszym prawodawstwie. Bowiem broń sygnałowa zdefiniowana jest w ustawie o broni – art. 7 ust. 2,  a w art. 7 ust. 3 tej samej ustawy zdefiniowana jest broń  alarmowa. Są to więc dwa różne typy broni, jak wskazują definicje. Dlatego mam pytanie: Czy broń alarmowa i sygnałowa nie powinna zostać przetłumaczona jako broń hukowa? Dziękuję bardzo. 

Robert Obaz
Panie Marszałku! Wysoka Izbo! Czytając literalnie tę ustawę, możemy dojść do wniosku, że wszyscy  kolekcjonerzy, którzy kolekcjonują militaria, mogą  być podejrzani o to, że są handlarzami bronią. Handlarze bronią nie dostarczyli nam do dzisiaj respiratorów, ale dziś wszyscy, którzy zbierają łuski, mogą  dostać zarzuty, że je zbierają. Dlatego, szanowni państwo, czy brak rozróżnienia łusek fabrycznie nowych  i zużytych nie doprowadzi w konsekwencji do stawiamateriałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  

Artur Łącki
nia zarzutu nielegalnego posiadania amunicji i obrotu amunicją kolekcjonerom wystrzelonych, zużytych  łusek? Łuska taka po wystrzeleniu staje się przecież  zwykłym przedmiotem wykonanym z metalu kolorowego. Dziękuję bardzo. 

Tomasz Szymański
Panie Marszałku! Wysoka Izbo! Panie Ministrze!  Już podczas obrad komisji pojawiały się wątpliwości  co do tejże ustawy, ale przede wszystkim co do jej  tematyki. Wątpliwości te miały genezę w roku 2019,  o czym również tutaj wspominaliśmy, a dotyczyły  wielu aspektów ustawy procedowanej. Już w 2019 r.  wskazywaliśmy, jak niejednokrotnie zostało to dzisiaj powiedziane na sali sejmowej, że jest to niedwuznaczna sytuacja i niedwuznacznie jesteśmy w stanie  zrozumieć zapisy intencji ustawodawcy. Teraz, podczas pracy tej komisji, powieliły się one. Panie Ministrze! Podczas pracy komisji zaapelowałem do państwa –  ze względu na bardzo trudną materię tej ustawy, na bardzo trudne do zdefiniowania pewne pojęcia – poprosiłem państwa, żebyście przemyśleli  powołanie specjalnej podkomisji, złożonej nie tylko  z członków i ministrów Ministerstwa Spraw Wewnętrznych i Administracji, ale także ją poszerzyli, włączając  do prac Komisję Gospodarki i Komisję Obrony Narodowej. Materia jest bardzo delikatna, więc powinna być  dookreślona, doprecyzowana, żeby nie budziła w przyszłości wątpliwości. Dziękuję bardzo. 

Krystyna Skowrońska
Szanowny Panie Marszałku! Ja przyłączyłabym  się do wniosku pana posła Biernackiego i pana posła  Szymańskiego dotyczącego powołania tej podkomisji  albo kierowania takich intencji w zakresie tej implementacji, mimo że nie jestem członkiem Komisji Administracji i Spraw Wewnętrznych. Chcę się również  przyłączyć do uwag związanych z tłumaczeniem i z jakością przygotowania rozwiązania implementacyjnego do polskiego porządku prawnego, które wygłaszali  pan poseł Rusiecki i pani poseł Piekarska. Przecież  tak skandalicznego tłumaczenia samej dyrektywy nie  mieliśmy – to po pierwsze. Po drugie, chcę pana ministra zapytać, co się stało, że – skoro termin implementacji tego przepisu to rok 2019 – trzeba było czekać  jeszcze 2 lata. Dopiero dzisiaj skończyliśmy pracę  w Komisji Finansów Publicznych nad implementacją  ustawy VAT-owskiej, w związku z tym państwo robicie  wszystko albo po terminie, albo na ostatnią chwilę. Jakie z tego tytułu, że nie zaimplementowaliśmy  tego przepisu, mogły nam grozić skutki finansowe  z powodu niewprowadzenia tej dyrektywy? O delikatności materii i o precyzyjności wprowadzanych  przepisów mówili m.in. moi koledzy klubowi z Koalicji Obywatelskiej. Na te pytania poprosiłabym o odpowiedź pana  ministra. Dziękuję. 

Mirosław Suchoń
Bardzo dziękuję.  Panie Marszałku! Panie Ministrze! Wysoka Izbo!  Mam pytanie dotyczące samego tekstu dyrektywy  i tłumaczeń. Rzeczywiście to jest problem nie tylko  w Polsce, to jest problem w zakresie tej specyfiki –  powiedziałbym – o wymiarze europejskim, jednak  nie można tego pozostawiać samemu biegowi sprawy. Dlatego proszę o odpowiedź na pytanie: Jakie  w ciągu ostatnich 2 lat ministerstwo czy rząd – mówiąc szerzej – podjęli działania, aby te specjalistyczne dyrektywy dotyczące broni były tłumaczone nie  przez tłumaczy ogólnych, tylko tłumaczy rozumiejących specyfikę. 2 lata temu, kiedy procedowaliśmy  pierwotny projekt ustawy, był to bardzo poważny  problem, z czego wynikają dzisiaj różnego rodzaju  skutki. Pytanie brzmi, bardzo bym prosił o odpowiedź na piśmie: Jakie działania podjął rząd, aby te  dyrektywy, takie specyficzne, były tłumaczone w sposób adekwatny? Dziękuję bardzo. 

Robert Obaz
materiałami wybuchowymi, bronią, amunicją oraz wyrobami i technologią o przeznaczeniu wojskowym lub policyjnym  

Wiesław Szczepański
Panie Marszałku! Wysoka Izbo! Panie Ministrze!  Bardzo dziękuję wszystkim za zabranie głosu.  Chciałbym odpowiedzieć również panu posłowi  Szymańskiemu. Otóż nie było możliwości zwołania  podkomisji złożonej z trzech komisji z jednego wzglę-du, takiego, że projekt został skierowany tylko do Komisji Administracji i Spraw Wewnętrznych.    Z drugiej strony był określony termin przedłożenia sprawozdania, w związku z tym nie padł wniosek  o powołanie podkomisji z tych trzech komisji, dlatego  że po prostu nie było takiej możliwości. Komisja Administracji i Spraw Wewnętrznych była komisją właściwą i rozpatrzyła ten projekt, ale wskazywała  w czasie wystąpienia, iż kolejna nowelizacja powinna  być skierowana do trzech komisji, jak już mówiłem,  połączonych Komisji Obrony Narodowej, komisji gospodarki i komisji spraw wewnętrznych, abyśmy wspólnie pracowali nad tym projektem, ponieważ w części  być może nasza komisja nie jest władna. Jednocześnie chciałbym powiedzieć, że w części  poprawki, które zostały złożone przez Prawo i Sprawiedliwość, przywracają zapisy, które były w pierwotnej wersji ustawy, zanim zostały przyjęte poprawki. Będziemy je dzisiaj rozpatrywali na posiedzeniu  komisji. Komisja zdecyduje, czy rekomendować Wysokiej Izbie ich przyjęcie, czy też pozostawić sprawozdanie w tej części takie, jak zostało przyjęte. Jeszcze raz serdecznie dziękuję, panie marszałku. 

Sprawozdawca
Panie Marszałku! Wysoka Izbo! Panowie Ministrowie! Mam zaszczyt w imieniu komisji przedstawić projekt ustawy o zmianie ustawy o bezpieczeństwie osób przebywających na obszarach wodnych. Komisja Administracji i Spraw Wewnętrznych  procedowała nad ustawą w dniu 13 maja 2021 r.  W projekcie doprecyzowano, iż chodzi o kwalifikację przydatną w ratownictwie wodnym, o którym  mowa w art. 2 pkt 2 tej ustawy, do prowadzenia działań ratowniczych wymienionych w art. 13 tej ustawy.  Projekt przewiduje również, iż osoby wykonujące zawody medyczne: lekarza systemu Państwowego Ratownictwa Medycznego, pielęgniarki systemu Państwowego Ratownictwa Medycznego, ratownika medycznego, którzy realizują doskonalenie zawodowe,  spełniają wymagania w zakresie posiadania innej kwalifikacji przydatnej w ratownictwie wodnym. Przyjęto  przy tym, iż kompetencje w dziedzinie medycyny ratunkowej osób wykonujących zawody medyczne zostaną wymienione na poziomie ustawy w zakresie innych  kwalifikacji przydatnych w ratownictwie wodnym. Aktualnie definicja ratownika wodnego nie wskazuje zatem, ile innych kwalifikacji przydatnych w ratownictwie wodnym powinien posiadać ratownik wodny. Planowana regulacja doprecyzowuje wymagania  wobec ratownika wodnego przez wskazanie, iż ratownik wodny posiada co najmniej jedną kwalifikację przydatną w ratownictwie wodnym. Wobec tego w projekcie  proponuje się przenieść regulację dotyczącą definicji  ratownika wodnego do nowej jednostki redakcyjnej  i uchylić pkt 5 w art. 2 ustawy z dnia 18 sierpnia 2011 r.  o bezpieczeństwie osób przebywających na obszarach  wodnych, a po art. 15 dodać art. 15a. W projekcie ustawy upoważnia się ministra właściwego do spraw wewnętrznych do wydania przepisów wykonawczych określających inne kwalifikacje  przydatne w ratownictwie wodnym oraz wykaz dokumentów potwierdzających posiadanie takich kwalifikacji, przy uwzględnieniu, iż kwalifikacje te mogą  być przydatne do działań ratowniczych podejmowanych w ramach ratownictwa wodnego. Aktualne przepisy prawa nie definiują jednak pojęcia innych kwalifikacji przydatnych w ratownictwie  wodnym, co utrudnia precyzyjne wskazanie, które  kwalifikacje mieszczą się w katalogu. Ministerstwo  Spraw Wewnętrznych i Administracji opublikowało  wytyczne w tym zakresie, jednak zagadnienie to powinno zostać uregulowane w przepisach prawa. Z dotychczasowej praktyki wynika, iż inne kwalifikacje  przydatne w ratownictwie wodnym są bardzo istotne  w wykonywaniu profesjonalnego ratownictwa wodnego. Brak takich kwalifikacji ratowników wodnych  uniemożliwi wykonywanie podstawowych zadań ustawowych przez podmioty uprawnione do wykonywania ratownictwa wodnego. 

Wiesław Szczepański
Projektowana regulacja jest oczekiwana w środowisku ratowników wodnych. Projekt ustawy nie generuje obciążeń administracyjnych, nie spowoduje  powstania obowiązku ponoszenia dodatkowych kosztów przez ratowników wodnych. Zgodnie z aktualnym brzmieniem ustawy ratownicy wodni zobowiązani są do posiadania innych kwalifikacji przydatnych w ratownictwie. Projekt przewiduje też upoważnienie dla ministra właściwego do spraw wewnętrznych do wydania rozporządzenia, co umożliwi stworzenie katalogu innych kwalifikacji przydatnych  w ratownictwie wodnym. Tym samym przepis prawa  precyzyjnie określi, które kwalifikacje umożliwiają  zdobycie uprawnień ratownika wodnego. Chciałbym też podkreślić, że projekt ustawy jest  zgodny z prawem unijnym. Była też zgłoszona poprawka odnośnie do terminu  wejścia ustawy w życie. Strona rządowa przychyliła  się do tej poprawki, ustawa nie wejdzie w życie przed  sezonem wakacyjno-letnim. Zaproponowano, żeby  ustawa weszła w życie z dniem 1 października, co zadowoliło komisję. Komisja Administracji i Spraw Wewnętrznych  pozytywnie przyjęła projekt wyżej wymienionej ustawy i rekomenduje jej przyjęcie przez Wysoką Izbę.  Dziękuję bardzo. 

Józefa Szczurek-Żelazko
Szanowny Panie Marszałku! Wysoka Izbo! Mam  zaszczyt przedstawić stanowisko Klubu Parlamentarnego Prawo i Sprawiedliwość wobec projektu ustawy o zmianie ustawy o bezpieczeństwie osób przebywających na obszarach wodnych z druku nr 1126.   Szanowni Państwo! Wiele osób przebywających  na terenach wodnych chciałoby skorzystać z tej możliwości regeneracji swoich sił, odzyskania zdrowia.  Środowisko wodne stanowi takie pierwotne środowisko każdego z nas, ale niestety czasami może stanowić dla nas śmiertelne zagrożenie. Dlatego niezwykle  ważne jest funkcjonowanie służb ratowniczych ratownictwa wodnego. Jak podaje Światowa Organizacja Zdrowia, co roku na świecie w wyniku utonięcia  śmierć ponosi ok. 400 tys. osób. W Polsce dane Komendy Głównej Policji pokazują, że w ten sposób ginie rocznie od 500 do 700 osób. Proces tonięcia przebiega bardzo szybko i dlatego też niezwykle ważne  jest, aby profesjonalne służby zadziałały natychmiast  tu i teraz, w przeciwieństwie do innych służb, które  mogą zaplanować akcję ratunkową. Dlatego też ministerstwo przygotowało projekt nowelizacji ustawy  o bezpieczeństwie osób przebywających na obszarach  wodnych. Ten projekt rozwiązuje kilka problemów,  które pojawiły się w polskim porządku prawnym. Po  pierwsze, obecnie brakowało jednoznacznego określenia definicji ratownika wodnego. Niewskazane  było, jakie inne kwalifikacje i ile z nich powinien posiadać ratownik wodny. Występował brak uregulowania pojęcia innych kwalifikacji przydatnych w ratownictwie wodnym. W tym projekcie ustawy zostały doprecyzowane dokumenty poświadczające nabycie tych innych umiejętności niezbędnych do wykonywania czynności ratunkowych.  W obecnym porządku prawnym ratownikiem wodnym może być osoba, która ma wiedzę i umiejętności  z zakresu ratownictwa wodnego i technik pływackich,  posiada inne kwalifikacje przydatne w ratownictwie  wodnym, spełnia wymagania określone w ustawie  o Państwowym Ratownictwie Medycznym dla lekarza systemu, pielęgniarki systemu, ratownika medycznego realizującego doskonalenie zawodowe i jest  zatrudniona albo pełni służbę w podmiocie uprawnionym do wykonywania ratownictwa wodnego. Jak  państwo widzicie, w wielu momentach pojawia się  sformułowanie, że ratownik wodny powinien posiadać inne kwalifikacje przydatne podczas udzielania  czynności ratunkowych. Działania ratownicze podejmowane w ramach ratownictwa polegają w szczególności na przyjęciu zgłoszenia o wypadku lub zagrożeniu, dotarciu na miejsce wypadku z odpowiednim  sprzętem ratunkowym, udzieleniu kwalifikowanej pomocy, zabezpieczeniu miejsca wypadku, ewakuacji  

Mieczysław Baszko
osób z miejsca stanowiącego zagrożenie dla życia  i zdrowia i transporcie osób, które uległy wypadkowi  lub są narażone na niebezpieczeństwo utraty życia  lub zdrowia na obszarze wodnym. Dlatego też niezbędne są te inne kwalifikacje, które nie zostały zdefiniowane w tej chwili w porządku prawnym, a powinny być przydatne do działań ratowniczych wymienionych w powyższych punktach od 1. do 7. Dlatego też zachodzi pilna potrzeba uregulowania tej  sytuacji. Procedowany dzisiaj projekt ustawy przewiduje możliwość doprecyzowania tych innych kwalifikacji ratowniczych ratownika wodnego, które będą  niezbędne przy wykonywaniu tych czynności, jak  również daje uprawnienie ministrowi spraw wewnętrznych do określenia tych kwalifikacji w drodze  rozporządzenia, czyli aktu wykonawczego. I są to  takie kwalifikacje, które mogą być przydatne przy  realizacji tych zadań, np. kwalifikacje uprawniające  do kierowania statkami na wodach śródlądowych  oraz kwalifikacje do uprawiania turystyki wodnej,  kwalifikacje w żegludze morskiej, takie jak świadectwa, patenty w żegludze śródlądowej, uprawnienia  motorowodne, świadectwa i dyplomy w żegludze morskiej. Kwalifikacje osób, które wykonują zawody medyczne, tutaj kwalifikacje dotyczące potwierdzenia  umiejętności przez lekarza systemu, pielęgniarki  Państwowego Ratownictwa Medycznego czy ratownika  medycznego. Te wszystkie kwestie  zostaną doprecyzowane w projekcie ustawy, jak również w rozporządzeniu wykonawczym, dlatego niezbędne było przygotowanie tej nowelizacji, za co bardzo serdecznie dziękuję ministrowi spraw wewnętrznych i administracji. Przy okazji chciałabym bardzo serdecznie podziękować wszystkim ratownikom wodnym, którzy często poświęcając swoje życie, realizują te zadania po  to, abyśmy mogli bezpiecznie wypoczywać nad zbiornikami wodnymi. Dziękuję bardzo.  

Mateusz Bochenek
Panie Marszałku! Panie Ministrze! Wysoka Izbo!  Ratownicy wodni wykonują wyjątkową pracę, którą  traktują przede wszystkim jako służbę szczególną,  bowiem skupioną na ratowaniu ludzkiego życia.  W sposób szczególny pamiętamy o nich i przypominamy sobie o ich wielkim poświęceniu i działaniu,  kiedy latem wyjeżdżamy na urlop przy różnego rodzaju akwenach, gdzie dbają o bezpieczeństwo: nad  morzem, na jeziorach, ale przecież także przy innych  akwenach. To na nich spoczywa ogromna odpowiedzialność. Dlatego też ważne jest to, by ludzie wykonujący te zadania posiadali doświadczenie, umiejętności i sprawność. Dlatego niezwykle niepokoi, drodzy państwo, gdy  słyszymy od ratowników o często dramatycznej sytuacji, o braku środków na zakup sprzętu czy wynagrodzenia, o tym, że muszą myśleć o sprawach tak  fundamentalnych i podstawowych. Takie sytuacje  absolutnie nie powinny mieć miejsca. Ci ludzie nie  powinni być niejako zmuszani do organizowania publicznych zbiórek, by przetrwać, by ubezpieczyć czy  wyremontować sprzęt. Od lat dotacje są na niezmienionym poziomie, od lat nie kupiliśmy nowego sprzętu, nie doposażamy się – mówi jeden z ratowników  wodnych. Nie może być tak, że doświadczeni ratownicy odchodzą ze służby, bo brakuje pieniędzy na ich  wynagrodzenia albo nie ma środków na zakup niezbędnego sprzętu do ratowania ludzkiego życia. Dzisiaj w tym obszarze są potrzebne konkretne, szybkie  działania. Tutaj absolutnie nie powinniśmy myśleć  o łataniu jakiejkolwiek dziury, musi to być zdecydowanie rozwiązanie kompleksowe. Dzisiaj w sposób  szczególny zależy nam na tym, by usłyszeć od ratowników wodnych, że rząd stanął na wysokości zadania, że parlament stanął na wysokości zadania, że  wojewodowie stanęli na wysokości zadania i te dotacje wzrosły i ten problem, z którym dzisiaj mają do  czynienia, został rozwiązany.  Dziś, panie ministrze, procedujemy nad nowelizacją ustawy w celu doprecyzowania definicji ratownika wodnego poprzez dookreślenie, ile innych kwalifikacji przydatnych w ratownictwie wodnym powinien posiadać ratownik wodny, a także wprowadzenia upoważnienia ustawowego dla ministra właściwego do spraw wewnętrznych do wydania rozporządzenia określającego inne przydatne kwalifikacje.  Kwalifikacje niezbędne do wykonywania określonych  zawodów powinny być określone, to nie budzi wątpliwości, ale nie w rozporządzeniu, lecz w przepisach  ustawowych, na co wskazuje chociażby Trybunał  Konstytucyjny. To nie jest materia uznaniowa, zdecydowanie jest to obowiązek. Określenie warunków  wykonywania zawodu lub pewnych czynności zawodowych należy do spraw o fundamentalnym znaczeniu z punktu widzenia wolności wykonywanego zawodu. Sprawy te muszą być unormowane w ustawie  i nie mogą być przekazywane do unormowania w drodze rozporządzenia, na co wskazuje Trybunał Konstytucyjny w wyroku z 2007 r. Zastanawia także fakt, dlaczego dopiero dziś  Sejm zajmuje się tymi przepisami, w przeddzień sezonu letniego. Słuszną uwagę w trakcie pierwszego  czytania zgłosił przedstawiciel Związku Miast Polskich, aby wejście w życie tych przepisów odwlec  w czasie, by weszły one w życie od 1 października, bo  wprowadzenie ich w środku sezonu letniego mogłoby  spowodować pewien chaos. Gdyby z początkiem roku,  gdy przepisy były już gotowe, trafiły one do Sejmu,  dziś by już obowiązywały. Dziwi także to, że ten czas  

Józefa Szczurek-Żelazko
nie został wykorzystany, by szeroko skonsultować tę  nowelizację ze wszystkimi podmiotami, które zajmują się ratownictwem wodnym. Mamy ich 116, a jedynie kilka brało udział w tych konsultacjach. Dzisiaj  potrzebna jest także szeroka zmiana i szeroka dyskusja w zakresie tej  ustawy, nad którą dzisiaj procedujemy, o co także wnioskują sami ratownicy, osoby,  które, jak już powiedziałem, pracują, wykonują tę służbę, aby dbać o nasze bezpieczeństwo.  Wysoka Izbo! Koalicja Obywatelska w związku  z powyższym składa poprawki porządkujące przedmiotową materię, dotyczące odpowiednio regulacji  w ustawie i w rozporządzeniu, aby nie było żadnych  wątpliwości legislacyjnych, prawnych co do przedmiotu, nad którym dzisiaj procedujemy. Dziękuję bardzo.   

Rafał Adamczyk
Szanowny Panie Marszałku! Panie Posłanki! Panowie Posłowie! Szanowni Państwo! Dzisiaj zajmujemy się rządowym projektem ustawy o zmianie ustawy o bezpieczeństwie osób przebywających na obszarach wodnych.  Trochę suchych faktów z uzasadnienia w druku  nr 1126. W przekazanym z projektem ustawy uzasadnieniu czytamy: projekt ustawy o zmianie ustawy  o bezpieczeństwie osób przebywających na obszarach  wodnych ma na celu doprecyzowanie przepisów prawa w zakresie definicji ratownika wodnego, zawartej  aktualnie w art. 2 pkt 5 tej ustawy, przez dookreślenie, ile innych kwalifikacji przydatnych w ratownictwie wodnym powinien posiadać ratownik wodny,  a także wprowadzenie upoważnienia ustawowego dla  ministra właściwego do spraw wewnętrznych do wydania rozporządzenia określającego inne kwalifikacje przydatne w ratownictwie wodnym oraz wykaz  dokumentów potwierdzających ich posiadanie. W projekcie doprecyzowano, iż chodzi o kwalifikację przydatną w ratownictwie wodnym, o którym mowa w art. 2  pkt 4 tej ustawy, do prowadzenia działań ratowniczych  wymienionych w art. 13 tej ustawy.  Projekt przewiduje również, iż osoby wykonujące  zawody medyczne: lekarza systemu Państwowe Ratownictwo Medyczne, pielęgniarki systemu Państwowe Ratownictwo Medyczne, ratownika medycznego,  którzy realizują doskonalenie zawodowe, spełniają  wymagania w zakresie posiadania innej kwalifikacji  przydatnej w ratownictwie wodnym. Przyjęto przy  tym, iż kompetencje w dziedzinie medycyny ratunkowej osób wykonujących zawody medyczne zostaną  wymienione na poziomie ustawy w zakresie innych  kwalifikacji przydatnych w ratownictwie wodnym.  Ponadto w uzasadnieniu pada stwierdzenie, że  przedmiotowa regulacja nie wywiera wpływu na działalność mikroprzedsiębiorców, a także małych i średnich przedsiębiorców. Czy tak jest rzeczywiście i czy  tak będzie, zobaczymy. Jak wynika z raportu z konsultacji, projekt ustawy  został skierowany jedynie do 12 podmiotów, czyli do  Naczelnej Izby Lekarskiej, Naczelnej Izby Pielęgniarek i Położnych, Polskiego Związku Ratowników Medycznych, Ogólnopolskiego Związku Zawodowego Ratowników Medycznych, Polskiego Związku Pływackiego, Polskiego Związku Motorowodnego i Narciarstwa  Wodnego, Polskiego Związku Żeglarskiego, Polskiego  Związku Płetwonurkowania, Komisji Działalności  Podwodnej Polskiego Towarzystwa Turystyczno-Krajoznawczego, Mazurskiego Ochotniczego Pogotowia  Ratunkowego, WOPR Województwa Zachodniopomorskiego i Jarockiego Tomasza Multigrupy sp. z o.o. Wysoka Izbo! Pozwolę sobie przytoczyć pytania,  które nurtują środowisko związane z ratownictwem  wodnym, a padły one na posiedzeniu Komisji Administracji i Spraw Wewnętrznych. Jedne z wielu pytań  to: Ilu ratowników w obecnym sezonie w 2021 r. w stosunku do 2020 r. nie będzie mogło strzec bezpieczeństwa osób przebywających nad wodą? Czemu tak późno tego typu zmiany są procedowane, czyli na miesiąc przed sezonem letnim? Kiedy w końcu ustawa  o bezpieczeństwie osób przebywających na obszarach  wodnych będzie kompleksowo zaktualizowana? Czekają na tę aktualizację.  Podsumowując, rządowy projekt ustawy o zmianie ustawy o bezpieczeństwie osób przebywających  na obszarach wodnych z druku nr 1126 niestety nie  wprowadza kompleksowych zmian, tak długo oczekiwanych przez osoby i podmioty zajmujące się ratownictwem wodnym. Pierwotna ustawa z 2011 r.  nadal jest niestety poprawiana, z lepszym czy też  gorszym skutkiem. W środowiskach zajmujących się  bezpieczeństwem osób przebywających na obszarach  wodnych, z uwagi na ciągły brak kompleksowej aktualizacji, nazywana jest ustawą trytytkową, a wszyscy doskonale wiemy, jaki jest czas i kiedy się używa  trytytki. Niestety takie zmiany stanowią kolejną  próbę przypudrowania i odświeżenia tej ustawy. Dzisiaj w nocy będziemy jeszcze procedować nad poprawkami na posiedzeniu Komisji Administracji i Spraw  Wewnętrznych. Zobaczymy, jakie to będą poprawki  i jakie będą wyniki głosowań. Dziękuję bardzo. 

Marek Biernacki
Dziękuję, panie marszałku. Szanowny Panie Marszałku! Szanowny Panie Ministrze! Wysoka Izbo! Przedstawiam stanowisko Klubu Parlamentarnego Koalicja Polska – Polskie Stronnictwo Ludowe, Unia Europejskich Demokratów,  Konserwatyści wobec rządowego projektu ustawy  o zmianie ustawy o bezpieczeństwie osób przebywających na obszarach wodnych, druk nr 1126.  Rządowy projekt ustawy ma na celu doprecyzowanie przepisów prawa w zakresie definicji ratownika wodnego zawartej w ustawie o bezpieczeństwie  osób przebywających na obszarach wodnych. Jest to  ustawa – tutaj data jest ważna – z 18 sierpnia 2011 r.  Projektowana regulacja doprecyzowuje wymagania  wobec ratownika wodnego przez wskazanie, iż ratownik wodny posiada co najmniej jedną kwalifikację. To jest ta zmiana fundamentalna: jedną kwalifikację. Proszę zwrócić uwagę, debatujemy o takiej  zmianie. Ponadto, i to też jest istotne, w przedłożeniu  rządowym projektowane jest upoważnienie ustawowe dla ministra właściwego do spraw wewnętrznych,  które umożliwi wydawanie przepisów wykonawczych  określających inne kwalifikacje przydatne w ratownictwie wodnym oraz wykaz dokumentów potwierdzających ich posiadanie.  Dlaczego mówiłem, że data jest bardzo istotna, że  jest to 18 sierpnia 2011 r.? Ile lat minęło od uchwalenia tej ustawy? Jako już trochę doświadczony poseł  chcę powiedzieć, że to był projekt bardzo ciekawy, jak  powstawał, ponieważ był to projekt komisyjny, który  uchwaliła Komisja Administracji i Spraw Wewnętrznych w konsensusie sił politycznych, które znajdowały się wtedy w komisji, i co jest bardzo istotne, razem  z projektem dotyczącym ratownictwa górskiego. Była  zgoda ministrów, ale była obstrukcja ze strony urzędników Ministerstwa Spraw Wewnętrznych w ówczesnym czasie, więc projekt powstawał w dużych, wielkich bólach.  Minęło 11 lat i powinien już co najmniej kilka  razy być dokonany przegląd tej ustawy, przegląd jej  zapisów, tego, co należy poprawić, po to żeby ta ustawa była skuteczna, żeby służyła ratownikom wodnym, ale służyła też Polakom, bo ratownicy – zaczynają niedługo sezon – służą Polakom, ratują ich życie.  Ten przegląd musiałby dotyczyć też przepisów wykonawczych, ponieważ, tak jak ratownicy mówią, przepisy wykonawcze bardzo zmieniły cel ustawy. Ustawa  ta była pisana nie tylko przez posłów, ale wraz ze  środowiskiem wodniaków, WOPR-owców. I co jest  jeszcze istotne, wtedy gdy ta ustawa była pisana, był  jeden wielki WOPR i była jedna czy dwie, kilka  mniejszych organizacji WOPR-owskich. Teraz nastąpiła Trudno mówić o decentralizacji. To jest całkowicie inny świat, tych organizacji WOPR-owskich  jest bardzo dużo. Ta ustawa z natury rzeczy musi  ulec kompleksowym zmianom, muszą być kompleksowe zmiany, żeby ją dostosować do istniejących warunków. Tego nie ma. Dalej – system kontrolny, na  który wskazują sami WOPR-owcy, fachowcy, którym  zależy na tym, żeby jednostki WOPR-u działały dobrze, skutecznie, żeby naprawdę byli tam sami fachowcy, ludzie, którzy chcą pracować i którzy są przygotowani do tego. Uważają  oni, że system kontroli,  który jest w MSW, u nich nie do końca się sprawdza,  że ta kontrola powinna być przeniesiona niżej, do  wojewodów.  Te informacje uzyskałem, gdy zapytałem w środowisku o bardzo istotną zmianę, ważną zmianę,  oczekiwaną zmianę i tę nowelizację. Jedna. Dziękuję.   

Krzysztof Tuduj
Panie Marszałku! Wysoka Izbo! Przedłożony projekt nowelizacji dotyczy ustawy o bezpieczeństwie  osób przebywających na obszarach wodnych.  Oczywiście na wstępie wielki szacunek i podziękowania dla wszystkich ratowników, którzy i ratują Polaków nad wodą, i troszczą się o ich poczucie bezpieczeństwa w korzystaniu z tych pięknych miejsc. Projekt ten doprecyzowuje definicję ratownika  wodnego poprzez  wskazanie, że poza wiedzą i umiejętnościami z zakresu ratownictwa wodnego i technik  pływackich posiada co najmniej jedną inną dodatkową  kwalifikację przydatną w ratownictwie wodnym. Wcześniej nie było dookreślone, ile tych kwalifikacji dodatkowych jest potrzebnych. Dowiadujemy się, czym te  dodatkowe przydatne kwalifikacje mają być. Są to  takie uprawnienia jak uprawnienie do kierowania  statkami i pojazdami wodnymi, kwalifikacje medyczne, nurkowe, radiokomunikacyjne, do kierowania pojazdami uprzywilejowanymi, uprawnienia trenerskie  i instruktorskie w pływaniu. W załączniku do rozporządzenia opublikowano listę dokumentów honorowanych jako potwierdzenie tych kwalifikacji.  Projekt porządkuje, doprecyzowuje obecnie obowiązujące regulacje w przedmiotowej materii i jako  taki nie budzi kontrowersji. Jawią się jednak przy tej  okazji dwa pytania: Czy nie wyłącza to z możliwości  świadczenia usług ratowniczych młodych, konkretnych, wysportowanych i chętnych do takiej pracy osób,  które są na progu kariery zawodowej i nie zdążyły  jeszcze obrosnąć w tego typu dodatkowe uprawnienia? Drugie pytanie, taka ogólniejsza refleksja, o proporcje badania realnych umiejętności ratowniczych  względem różnych zaświadczeń i dokumentów w istocie mających, co prawda, ten fakt potwierdzić, uwiarygodnić: Czy nie pojawia się tutaj regularnie występująca w Polsce mentalność zrzucania odpowiedzialności z osób decyzyjnych, w tym przypadku zatrud-niających ratowników? Polska powinna być krajem  trenowania odpowiedzialności, brania odpowiedzialności, a nie szukania okazji do zrzucenia jej z siebie.  Dziękuję za uwagę. 

Tomasz Zimoch
Panie Marszałku! Wysoki Sejmie! Panie Ministrze! Projektodawcy ustawy uznali, że należy doprecyzować przepisy prawa w zakresie definicji ratownika wodnego. Postanowiono określić, jakie kwalifikacje powinien posiadać ratownik.  Projekt ustawy to tylko dwa artykuły. W jednym  jest określenie, że ratownikiem wodnym może być  osoba, która posiada wiedzę i umiejętności z zakresu  ratownictwa wodnego i technik pływackich. Pewnie  prościej i czytelniej można było napisać: ratownik  musi potrafić pływać. W kilkunastostronicowym zawiłym uzasadnieniu do dwóch artykułów niektóre  zdania to wręcz perełki, np. takie: regulacja doprecyzuje wymagania wobec ratownika wodnego poprzez wskazanie, iż ratownik wodny posiada przynajmniej jedną kwalifikację przydatną w ratownictwie wodnym. Dobrze, że w dołączonym projekcie  rozporządzenia ministra spraw wewnętrznych określone są te kwalifikacje przydatne ratownikom wodnym. Mówiono już tutaj o kierowaniu statkami na  wodach śródlądowych, uprawnieniach w żegludze  morskiej, umiejętności nurkowania, posługiwania się  urządzeniem nadawczo-odbiorczym czy kierowania  pojazdem uprzywilejowanym.  Koło Parlamentarne Polska 2050 poprze projekt,  bo popiera ratowników, ratowników skupionych w ponad 100 chyba rodzajach różnych jednostek w całym  kraju. Okazujemy ogromny szacunek dla pracy ratowników. Cały nasz ruch popiera ten projekt, bo chodzi  o zapewnienie bezpieczeństwa nam wszystkim.  Ale, panie ministrze, ten projekt ratownicy nazywają kosmetyką. Potrzebne są zmiany finansowania.  Od 2012 r., przecież pan doskonale o tym wie, nie  zmieniła się kwota, którą ministerstwo spraw wewnętrznych przeznacza na ratownictwo wodne. Czy  pana, panie ministrze, nie zasmuciło to, że kilka dni  temu mazurskie ochotnicze pogotowie zwróciło się  z dramatycznym apelem w mediach społecznościowych? Przez 22 lata my ratowaliśmy was, teraz wy  uratujcie nas – tak wołają ratownicy z Mazur. I dodają: w związku z trudną sytuacją finansową po raz  pierwszy prosimy o wsparcie. W tym konkretnym  przypadku brakuje pieniędzy dla 20 ratowników, którzy dzień i noc zapewniają bezpieczeństwo przez cały  rok na szlaku wielkich jezior. Ratownictwo wodne, Wysoki Sejmie, jest niedoinwestowane. To jest największy problem, który warto  rozwiązywać, ale nie tylko kosmetycznymi przepisami. Dziękuję bardzo.   

Grzegorz Rusiecki
Panie Marszałku! Wysoka Izbo! Dyskutujemy  o zmianie ustawy o bezpieczeństwie osób przebywających na obszarach wodnych. Zmiana jest dość kosmetyczna, bo dotycząca definicji kwalifikacji ratownika, chociaż nawet nie to, bo ustawa przekazuje tę  kompetencję ministrowi. I z ogromnym żalem i smutkiem należy stwierdzić, że w tej ustawie nie poruszono innych kwestii, dużo ważniejszych i bardziej istotnych, związanych z ratownictwem wodnym.  Nie podniesiono kwestii finansowania, nie podniesiono kwestii zarobków ratowników. Przecież ten  ratownik, który musi wydać prawie 1,5 tys. na kurs,  dowiaduje się potem, że może zarobić 2 tys. w sezonie.  Kiedy w gastronomii dostaje dwa razy tyle, wybiera  najczęściej to drugie. Nie mówimy nic o kwestii wsparcia sprzętowego, nie mówimy nic na temat pozycji  prawnej ratownika na plażach strzeżonych i wreszcie  nie doprecyzowujemy miejsc, w których   takie plaże strzeżone powinny być obowiązkowe.  Gdyby nie samorząd lokalny, wiele jednostek Wodnego  Ochotniczego Pogotowia Ratunkowego byłoby zamykanych. Dziękuję.  

Jan Szopiński
Szanowny Panie Ministrze! Wysoka Izbo! Szanowny Panie Marszałku! Ratownicy wodni zrzeszeni  w oddziałach Wodnego Ochotniczego Pogotowia Ratunkowego w całej Polsce aktywnie włączyli się  w walkę z pandemią COVID-19, wspierając jednostki  samorządu oraz personel medyczny w działaniach  profilaktycznych i ratowniczych. W związku z tym  mam pytania: Czy rząd przygotowuje ewentualne  

Krzysztof Tuduj
zmiany prawne pozwalające na formalne włączenie  ratowników wodnych do działań medycznych i profilaktycznych podejmowanych przez organy państwa  w stanie epidemicznym? Czy w zamian za takie działania realizowane przez ratowników wodnych zostanie im zapewnione wyposażenie i ubezpieczenie oraz  wsparcie materialne? I ostatnie pytanie, które jest  pytaniem powszechnym ze strony ratowników wodnych: Czy zwiększeniu ulegną środki z budżetu państwa przeznaczone na ratownictwo wodne w naszym  kraju? Gdyby pan minister odpowiedział mi na piśmie, szczególnie na to ostatnie pytanie ,  byłbym bardzo zobowiązany. Dziękuję. 

Artur Łącki
Panie Marszałku! Wysoka Izbo! Panie Ministrze!  Przy tej ustawie rozmawiamy o tzw. czynniku ludzkim. Mówimy o tym i nakładacie państwo nowe obowiązki na ratowników. Oczywiście oni powinni być  sprawni, powinni mieć różne moce, że tak powiem,  które pozwolą im być jeszcze bardziej przydatnymi  na tych plażach, jeszcze bardziej dbać o zdrowie i życie mieszkańców i turystów. Ale jest też czynnik materialny, panie ministrze, jak w przypadku krajowego systemu ratowniczo-gaśniczego. Czy przewidujecie państwo stworzenie jakiegoś funduszu, który  mógłby być wykorzystany przez gminy, które zatrudniają tych ratowników? Proszę wiedzieć, że w tym  roku np. gmina Dziwnów, gmina Rewal, gmina Trzebiatów wydadzą po ok. 500 tys. zł na zabezpieczenie  sezonu – jedna taka gmina. Do tego trzeba jeszcze  dokupić sprzęt, który robi się coraz droższy. Nie może  być tak, że ratownik będzie 2 km płynął na wiosłach  do człowieka , który potrzebuje pomocy.  Chciałbym dostać odpowiedź na piśmie. Czy państwo  chcecie stworzyć taki fundusz, z którego gminy mogłyby czerpać właśnie na zakup nowoczesnego sprzętu ratowniczego? Dziękuję bardzo.  

Marek Rutka
Panie Marszałku! Panie Ministrze! Wysoka Izbo!  Oczywiście warto debatować o kwalifikacjach przydatnych w ratownictwie wodnym, jednak warto też  przypatrzeć się sytuacji w Morskiej Służbie Poszukiwania i Ratownictwa, SAR, bowiem ratownicy morscy operują także na wodach wewnętrznych, takich  jak chociażby Zalew Wiślany, czy w zatokach: Zatoce  Puckiej, Zatoce Gdańskiej. Ze względu na rażąco niskie wynagrodzenia doświadczeni ratownicy odchodzą z pracy, co w niedalekiej perspektywie może doprowadzić do paraliżu organizacyjnego i zachwiania  bezpieczeństwa osób wypoczywających i pracujących  na morzu. Stąd też pytanie: Czy planowane jest systemowe rozwiązanie problemów w zakresie wynagrodzeń zarówno w ratownictwie morskim, jak i w ratownictwie śródlądowym? 

Tomasz Szymański
Panie Marszałku! Wysoka Izbo! Szanowni Państwo! Ponad 10 tys. polskich ratowników służących  codziennie w sezonie letnim na polskich plażach, nad  morzem, nad jeziorami doczekało się w końcu ustawy, z czego się oczywiście cieszą. Jednak ich radość  nie jest pełna, ponieważ jak państwo wiecie, ustawa  nie została skonsultowana z wieloma podmiotami,  które są reprezentatywne w zakresie wodnego ochotniczego ratownictwa wodnego, a to, co boli najbardziej, nie zostało podniesione w żadnym stopniu.  Chodzi o aspekt, który dzisiaj przewija się w wypowiedziach z mównicy sejmowej, aspekt finansowy. To  ich boli najbardziej. Oni nam służą, dbają o nasze  życie, zdrowie i bezpieczeństwo, natomiast dowiadujemy się – ten przykład był dzisiaj podany w wypowiedzi z mównicy sejmowej – że Mazurskie Ochotnicze Pogotowie Ratunkowe nie ma na nic pieniędzy,  że ratownicy zgłaszają osobom potrzebującym pomocy, że nie mają za co do nich dopłynąć, że rzucają im  koło ratunkowe, które ma ponad 25 lat, czterokrotnie  malowane farbą po to, żeby faktycznie   służyło pomocą w jakikolwiek sposób. Oni nie oczekują pieniędzy do kieszeni. Oni służą Polakom, ale  chcą mieć czym nas ratować. Chcą mieć możliwość  wykorzystania swojej wiedzy i umiejętności do tego,  żeby za pomocą dobrego sprzętu efektywnie pomagać  nam nad wodą. O to apeluję, szanowni państwo. Wyposażcie ich w odpowiednie narzędzia do ratowania  zdrowia i życia Polaków. Oni swoją wiedzą i swoimi  umiejętnościami się nam wszystkim odwdzięczą.  Dziękuję bardzo.  

Mateusz Bochenek
Bardzo dziękuję. Panie Marszałku! Panie Ministrze! Wysoka Izbo!  Panie ministrze, prosiłbym o udzielenie odpowiedzi  na kilka pytań. Prosiłbym o udzielenie odpowiedzi  na pierwsze pytanie na piśmie. Jak zmienił się poziom przyznawanych dotacji na ratownictwo wodne  na przestrzeni ostatnich 5 lat? Prosiłbym o podanie  tych liczb z podziałem na dotacje w poszczególnych  województwach. Kolejne pytanie dotyczy trwających  prac w zakresie nowelizacji ustawy o bezpieczeństwie  osób przebywających na obszarach wodnych. Czy takie prace trwają? Jeśli tak, to w jakim zakresie i kiedy poznamy ewentualne wnioski? Kiedy do parlamentu trafi stosowny projekt nowelizacji? Kolejne  pytanie dotyczy tego, czy do Ministerstwa Spraw  Wewnętrznych i Administracji wpływają informacje  o tym, że poszczególne podmioty  mają  problem ze skompletowaniem kadry ratowników  wodnych na zbliżający się sezon. Ostatnie pytanie. W jaki sposób zamierzacie państwo zachęcić ratowników do pozostania na służbie,  a młodych ludzi do przystąpienia do niej? Bardzo  dziękuję.  

Paweł Krutul
Panie Marszałku! Panie Ministrze! Wysoka Izbo!  Mam pytanie. Dlaczego tak późno zajmujemy się tą  sprawą? Wszak za 2 tygodnie zaczyna się sezon wodny i ratownicy powinni być już na plażach i zbiornikach wodnych, żeby chronić Polki i Polaków.  Panie Ministrze! Kiedy ratownicy wodni otrzymają podwyżki płac? To jest pytanie zasadnicze.  Obecne ich wynagrodzenia są na poziomie urągającym jakimkolwiek standardom, które obowiązują  w naszym kraju. Należy pamiętać o tym, że odpowiadają oni za życie Polek i Polaków, jeśli chodzi o zbiorniki, które chronią. Kolejne pytanie dotyczy stanu osobowego ratowników. Proszę o porównanie na piśmie lat 2019 i 2020  oraz przedstawienie przewidywań na rok 2021. Korzystając z okazji, chciałbym serdecznie podziękować ratownikom za pełnioną służbę. Dziękuję,  że chronicie zdrowie i życie naszych dzieci i nas również. Dziękuję bardzo.   

Zdzisław Wolski
Panie Marszałku! Wysoka Izbo! W młodości byłem  ratownikiem wodnym, potem przez wiele lat byłem  lekarzem karetki reanimacyjnej. Jeździłem do utopionych, oczekiwałem, aż ratownicy wyciągną zwłoki,  żeby stwierdzić zgon. Temat jest mi bliski. Dobrze, że  minister spraw wewnętrznych zrobił cokolwiek.  Mam pytanie do pana ministra. Kiedy te sprawy  zostaną kompleksowo uregulowane? Jest ich bardzo  wiele. Chodzi o sprawy finansowe, sprzętowe, kwalifikacje. Wprowadzenie tego w tym okresie może uczynić więcej złego niż dobrego, ale generalnie idzie to  w dobrą stronę. Natomiast dziś mamy taką sytuację,  że część ratowników nie będzie mogła podjąć pracy.   Uzupełniamy braki ratownikami zza  wschodniej granicy, ale są bariery, chociażby językowe. Ten proces może się nasilić. 

Krzysztof Grabczuk
Panie Marszałku! Wysoka Izbo! Panie Ministrze!  Zacznę od podziękowań. Składam serdecznie podziękowania wszystkim ratownikom. Dziękuję za waszą  codzienną służbę, za wasz wielki trud.  Jeśli chodzi o ratownictwo wodne, mamy de facto  trzy problemy. Pierwszy problem to niestety mała  ilość ratowników. Drugi problem to brak sprzętu czy  też bardzo stary sprzęt. Trzeci – mało środków finansowych. Musimy zdać sobie sprawę z tego, że każdego roku w Polsce przez utonięcie życie traci kilkaset  osób. Dzisiaj, kiedy w dobie koronawirusa byliśmy  zamknięci w domu Polacy w każdej wolnej chwili  wyjeżdżają nad różnego rodzaju akweny. Właśnie  dlatego bezpieczeństwo wszystkich, którzy będą odpoczywać nad wodą, powinno mieć priorytetowe znaczenie. Nie da się tego zrobić, jeśli nie będą   zabezpieczone odpowiednie środki finansowe. Dziękuję bardzo.   

Tadeusz Tomaszewski
Panie Marszałku! Wysoki Sejmie! Szanowny Panie  Ministrze! Działalność ratowników wodnych i ich dobre  przygotowanie jest bardzo ważnym elementem bezpie-czeństwa publicznego, walki o zdrowie i życie osób,  które wypoczywają nad akwenami. Teraz, w okresie  letnim, będzie się to nasilać. Z uzasadnienia wynika,  że w tej chwili chodzi o 10,5 tys. osób. Chciałbym zapytać, czy po nowelizacji ustawy, która zakłada zmianę  definicji ratownika wodnego, więcej osób będzie mogło  pełnić tę funkcję. Była mowa o niedofinansowaniu zakupu sprzętu.  Chodzi zwłaszcza o podmioty pozarządowe zajmujące  się tym obszarem. Może państwo nawiązaliby kontakt  z ministrem Ziobrą? Wczoraj widziałem, jak 1200 tys. zł  z Funduszu Sprawiedliwości  rozdano w czekach ochotniczym strażom pożarnym w Rzeszowie. To  bardzo ważne. Może można też takie czeki przeznaczyć  dla WOPR? Dziękuję.    

Dobromir Sośnierz
Mam pytanie. Po co naprawiacie coś, co nie jest  zepsute? Jakoś nie chce mi się wierzyć, że tak po prostu pewnego dnia bezinteresownie postanowiliście  coś zepsuć. Pytanie: Co knujecie? Przecież podwyższanie wymagań Wielu mówców mówiło, że brakuje nam ratowników. Podwyższanie wymagań spowoduje, że będzie ich jeszcze mniej. Przecież to jest,  mam nadzieję, jasne. W jaki sposób w wyciągnięciu  kogoś z wody pomaga umiejętność kierowania statkiem? W jaki sposób jej brak będzie w tym przeszkadzał? Co wy tam knujecie? Jaki interes reprezentujecie? Co za geszeft się tutaj szykuje?  

Tadeusz Tomaszewski
Na wszystkie województwa. Tak że to jest sporo  pieniędzy na zadania z ratownictwa wodnego Oczywiście na pewno można wyobrazić sobie więcej. Natomiast pragnę państwa posłów uspokoić, że przedstawimy na piśmie dokładne wyliczenia, w jaki sposób  było finansowane ratownictwo wodne na przestrzeni  lat i czy rzeczywiście ta kwota się nie zmienia od dłuższego czasu.  Przedstawimy to na piśmie zgodnie z prośbą państwa posłów. Chciałbym generalnie podziękować za tę pracę  komisji, chciałbym podziękować za wszystkie uwagi.  Skrzętnie ich słuchałem i notowałem i mam nadzieję, że nasza wspólna praca zaowocuje tym, że ratownicy od 1 października, zresztą na wniosek Związku  Miast Polskich, będą mieli lepsze przepisy prawa,  które pozwolą im wykonywać swój zawód.  Chciałbym jeszcze tylko podkreślić, żeby nie było  wątpliwości, że ustawa była konsultowana publicznie,  każdy z podmiotów mógł zabrać głos w tej sprawie  i wiele z nich zabrało. Pozytywne opinie na temat  ustawy zajęła rada do spraw ratownictwa. To jest opiniotwórczy organ funkcjonujący przy ministrze spraw  wewnętrznych i administracji. Dziękuję bardzo. Jeśli  nie odpowiedziałem na jakieś pytanie, na pewno będę  odpowiadał w tym zakresie na piśmie, tak jak państwo  posłowie prosiliście. Dziękuję bardzo.  

Mieczysław Baszko
Panie Marszałku! Wysoka Izbo! Panie Ministrze!  Jako poseł sprawozdawca komisji chciałbym serdecznie podziękować wszystkim klubom i kołom za merytoryczną dyskusję, za podjęcie tych uwag, które  zgłaszaliście. Widać, że wam, każdemu z nas zależy  na bezpieczeństwie na akwenach i nie tylko tam, ponieważ ratownicy biorą udział w różnych akcjach.  Ale też chcę podkreślić, że jednak, jeżeli chodzi  o tę procedowaną ustawę, jej celem jest też podwyższenie kwalifikacji kadry, żeby była bardziej doskonała, wysoko wyszkolona. Dzięki temu, że ratownik  musi nabyć dodatkowe uprawnienia, każdy korzystający z akwenów czy przebywający koło akwenów czuje większe bezpieczeństwo, jeżeli widzi bardzo wysoko wyspecjalizowaną kadrę ratowniczą.  Chciałem serdecznie podziękować stronie rządowej, panu ministrowi Maciejowi Wąsikowi, całemu  jego zespołowi, pani dyrektor, która na posiedzeniu  komisji bardzo racjonalnie wyjaśniła sytuacje, które  są Niektóre niedomówienia zostały wyjaśnione. Na  pewno jest to ustawa w środowisku wodnym bardzo  potrzebna i oczekiwana.  Z tego względu, że przecież widzę tutaj na sali  bardzo doświadczonych działaczy sportowych, do  których też należę Przy akwenach miałem bardzo  wielki dostęp Współpraca z wodnym pogotowiem  ratunkowym zawsze była bardzo dobra. Przy zabezpieczeniu bardzo wielkich imprez, takich jak Endurance w Augustowie czy mistrzostwa Polski w narciarstwie wodnym Którego byłem przewodniczącym przez 8 lat w komisji krajowej Z tego miejsca chciałem bardzo podziękować  wszystkim ratownikom i działaczom, którzy szkolą  ratowników, za ich udział i pracę, za to, że dbają o nasze bezpieczeństwo na akwenach. Dziękuję bardzo.   

Beata Strzałka
Panie Marszałku! Pani Minister! Wysoka Izbo!  Mam zaszczyt przedstawić sprawozdanie Komisji  Polityki Społecznej i Rodziny o rządowym projekcie  ustawy o zmianie niektórych ustaw związanych ze  świadczeniami na rzecz rodziny, druk nr 1015. Sejm na posiedzeniu w dniu 15 kwietnia 2021 r.  zgodnie z art. 39 ust. 2 regulaminu Sejmu skierował  powyższy projekt ustawy do Komisji Polityki Społecznej i Rodziny w celu rozpatrzenia. Komisja po rozpatrzeniu tego projektu ustawy na posiedzeniu w dniu  12 maja 2021 r. wnosi, aby Wysoki Sejm uchwalić raczył załączony projekt ustawy. Dziękuję.   Sekretarz Stanu w Ministerstwie   Spraw Wewnętrznych i Administracji  Maciej Wąsik

Robert Warwas
Dziękuję. Szanowny Panie Marszałku! Pani Minister! Wysoka Izbo! W imieniu Klubu Parlamentarnego Prawo  i Sprawiedliwość mam zaszczyt przedstawić stanowisko klubu w sprawie rządowego projektu ustawy  o zmianie niektórych ustaw związanych ze świadczeniami na rzecz rodziny, zawartego w druku nr 1015  oraz w druku nr 1148. Wysoka Izbo! Rząd Prawa i Sprawiedliwości, prowadząc politykę odpowiedzialnego rozwoju, zarówno  podejmuje szereg działań na rzecz silnej gospodarki,  jak również dąży do istnienia komplementarnej i długofalowej polityki prorodzinnej. Wprowadzamy oczekiwane zmiany, które mają ograniczyć biurokrację  i wprowadzić ułatwienia dla obywateli i obsługujących ich urzędów w zakresie świadczeń rodzinnych  i świadczeń z funduszu alimentacyjnego. Kluczowe  zmiany czekają zatem tych, którzy płacą alimenty,  dłużników alimentacyjnych oraz wszystkich, którzy  pobierają świadczenia z funduszu alimentacyjnego. W 2023 r. ma nastąpić pierwsza waloryzacja kryterium dochodowego uprawniającego do świadczenia  z funduszu alimentacyjnego. Wzrost minimalnego  wynagrodzenia za pracę powoduje, że osoby samotnie  wychowujące dziecko tracą prawo do świadczenia,  dlatego też kwota kryterium dochodowego podlegałaby co 3 lata zwiększeniu o wskaźnik waloryzacji.  Ponadto w Krajowym Rejestrze Zadłużonych ujawnieni będą zarówno dłużnicy, wobec których toczy  się egzekucja świadczeń alimentacyjnych, jak również dłużnicy, wobec których toczy się egzekucja należności z budżetu państwa. Wystarczą niezapłacone  przez co najmniej 3 miesiące alimenty na rzecz dziecka lub tocząca się egzekucja należności z budżetu  państwa, by osoba uchylająca się od płacenia trafiła  do Krajowego Rejestru Zadłużonych. Będzie w nim  tak długo, aż spłaci cały dług. Wysokość długów dłużników alimentacyjnych wobec Skarbu Państwa rośnie co roku o ok. 1,5 mld zł. Długi te cały czas podlegają egzekucji, dlatego też powinny do momentu  całkowitego spłacenia widnieć w rejestrach biur informacji gospodarczej, aby wiedza o nich była powszechnie dostępna jako sankcja wobec dłużników  za brak spłaty tych należności. Procedowana ustawa przewiduje również istotne  zmiany w Kodeksie pracy dla pracodawców, którzy  zatrudniają bezumownie alimenciarzy, albo wypłacają im wynagrodzenia wyższe, niż wynika to  z umów o pracę, bez dokonania potrąceń na świadczenia alimentacyjne. Obecnie pracodawca dowiaduje się, że zatrudnia dłużnika alimentacyjnego, od  samego dłużnika lub z pism komornika. Po nowelizacji pracodawca będzie mógł sprawdzić w Krajowym  Rejestrze Zadłużonych, czy ma do czynienia z dłużnikiem. Podsumowując, procedowany projekt ustawy związany ze świadczeniami na rzecz rodziny w dużej mierze dotyczy oczekiwanych zmian w funduszu alimentacyjnym, które mają lepiej zabezpieczać rodziny  z dziećmi uprawnione do świadczeń ze wskazanego  funduszu, oraz wprowadza bardzo dotkliwe sankcje  za zaleganie ze świadczeniami alimentacyjnymi. Panie Marszałku! Wysoka Izbo! Mając na uwadze  powyższe, Klub Parlamentarny Prawo i Sprawiedliwość będzie głosował za przyjęciem rządowego projektu ustawy o zmianie niektórych ustaw związanych ze świadczeniami na rzecz rodziny. Dziękuję.   

Iwona Maria Kozłowska
Panie Marszałku! Wysoka Izbo! Mam zaszczyt  w imieniu klubu Koalicja Obywatelska przedstawić  stanowisko wobec rządowego projektu ustawy  o zmianie niektórych ustaw związanych ze świadczeniami na rzecz rodziny, druk nr 1015. W trakcie swojego ostatniego wystąpienia dotyczącego procedowanej ustawy podkreśliłam, że klub  Koalicja Obywatelska w trakcie prac nad tym dokumentem będzie składał poprawki, aby ustawa skierowana do rodzin była rzeczywiście ustawą wychodzącą naprzeciw potrzebom Polek i Polaków. I tak  w czasie pracy komisji zostały zgłoszone poprawki  odnoszące się do funduszu alimentacyjnego. Przede  wszystkim zaproponowaliśmy całkowite zniesienie  kwoty kryterium dochodowego uprawniającego do  świadczeń z funduszu alimentacyjnego, czyli likwidację progu dochodowego. Alimenty powinny być  wypłacone na dziecko niezależnie od dochodu. W sytuacji, gdy jeden z rodziców nie płaci alimentów,  a państwo nie posiada narzędzi, za pomocą których  można skutecznie ściągać należności względem  dziecka, nie ma powodu, aby dla dobra dziecka tych  należnych mu pieniędzy z funduszu alimentacyjnego  nie wypłacić. Przedstawiony projekt rozczaruje rodziców, którzy  bezradnie oczekują na zasądzone alimenty na swoje dzieci od rodziców unikających płacenia tychże alimentów. Niestety w większości przypadków to matki  są stroną oczekującą. Kobiety w związku ze zmianami wprowadzonymi  w tej ustawie miały nadzieję na rezygnację z mechanizmu dochodowego, który pozbawia świadczeń  z funduszu alimentacyjnego dużą część osób, którym  sąd wyrokiem przyznał alimenty. Kobiety liczyły na  wprowadzenie do przepisów ustawy chociażby rozwiązania dotyczącego tzw. systemu złotówka za złotówkę, który przecież jest stosowany obecnie przy  ustalaniu prawa do świadczeń rodzinnych. Już takie  rozwiązanie pozwoliłoby na przyznanie świadczeń  rodzinom, których dochód nieznacznie przekracza  kryterium, z tym że w pomniejszonej kwocie. Dlaczego nie przyjęto takiej możliwości odpowiadającej zasadom sprawiedliwości społecznej, na którą tak chętnie państwo się powołujecie? Mam nadzieję, że ministerstwo odniesie się do tej  kwestii i udzieli jasnej odpowiedzi przede wszystkim  Polkom, które oczekują wsparcia w ich trudnej sytuacji. Przecież świadczenia z funduszu alimentacyjnego mają charakter zwrotny, a organy państwa dysponują mechanizmami dyscyplinowania dłużnika alimentacyjnego. W tej sytuacji przyjmuję, że limitowanie dostępności świadczeń z funduszu alimentacyjnego poprzez utrzymanie sztywnego kryterium dochodowego jest przyznaniem się do niewydolności  i słabości państwa w zakresie ochrony swych roszczeń regresywnych. Projekt ustawy w takiej postaci  przekreśla nadzieję wielu matek samotnie ponoszących koszty utrzymania dzieci na polepszenie ich  sytuacji, w której jeden z rodziców nie wypełnia ciążącego na nim obowiązku utrzymania dziecka. Podczas pracy w komisji klub Koalicji Obywatelskiej zgłosił kolejne dwie poprawki. Jedna dotyczy  waloryzacji kwoty kryterium dochodowego uprawniającego do świadczenia z funduszu alimentacyjnego co  roku, a nie co 3 lata, jak przyjęto w projekcie ustawy.  Z tą poprawką wiąże się kolejna poprawka dotycząca  przeprowadzenia pierwszej waloryzacji kwoty kryterium dochodowego w 2022 r., a nie, jak przewidziano  w projekcie, w 2023 r. Ubolewam nad tym, że zgłoszone przez opozycję zmiany zostały przez Zjednoczoną  Prawicę odrzucone podczas prac komisji. Mówicie o totalnej opozycji, ale w swym zacietrzewieniu wobec innych i wykluczaniu poglądów innych  poza waszymi jedynie słusznymi nawet nie potraficie  dostrzec krzywdy słabszych i pochylić się nad polepszeniem ich losu. A przecież w tym wszystkim chodzi  o dobro dziecka. Projekt w tej części nic nie zmienia,  utrwala tylko stan unikania płacenia alimentów. Nie  skorzystano z rozwiązań prawnych krajów, które  wprowadziły inne aniżeli karne mechanizmy mobilizujące rodzica, który zaniechał obowiązku alimentacyjnego, czy też zmierzające do stworzenia mu warunków do wykonywania takiego obowiązku. Zgodnie z filozofią tego rządu panaceum na wszystko ma być prawo karne, ale czy jest sens osadzić unikającego płacenia alimentów w zakładzie karnym, aby  tym bardziej tych alimentów nie płacił? Dlaczego nie  wprowadzono w tym zakresie możliwości skorzystania  chociażby z zastosowania kary dozoru elektronicznego? Wydaje się, że tak orzeczona kara nosząca dolegliwość odczuwaną indywidualnie i społecznie, ale jednocześnie stwarzająca możliwości zarobkowania bardziej  odpowiadałaby sensowi regulacji, która przymusza do  płacenia alimentów. Te aspekty nakazują ocenić przygotowany projekt w części dotyczącej zmiany ustawy  o pomocy osobom uprawnionym do alimentów jako  wadliwy, niedopracowany i nierozwiązujący losu kobiet  pozbawionych alimentów ani doraźnie, ani długofalowo poprzez ograniczenie zjawiska niealimentacji. Klub Koalicji Obywatelskiej będzie głosował za  przyjęciem tego projektu z nadzieją , że  Ministerstwo Rodziny i Polityki Społecznej przychyli się do zaproponowanych zmian, a Wysoki Sejm je  zaakceptuje poprzez zagłosowanie za. Dziękuję bardzo.  

Anita Kucharska-Dziedzic
Szanowny Panie Marszałku! Wysoka Izbo! Po co  są dzieci? Te wszystkie dzieci, które nasze są i które  kochamy tak bardzo, że różowego bobaska widzimy  w blastocyście. Po co są te dzieci? By je kochać do  szaleństwa, otaczać największą opieką, dbać o ich  przyszłość, zapewnić jak najlepsze kształcenie? Czy  polskie państwo wspiera dzieci? Otóż nie. To szumne  wspieranie rodzin jest niekoniecznie wspieraniem  dzieci. Przypominam, że 500+ jest nie dla dziecka,  ale dla jego rodzica i jeśli akurat rodzice prowadzą  wojnę między sobą o dziecko, to dziecko tych pieniędzy ani tego, co dzięki tym pieniądzom mogłoby mieć  zapewnione, nie zobaczy. Przypominam, że dziecko jest rzeczą, którą można  przekazać bez jakiegokolwiek liczenia się z jego uczuciami. Przedwczoraj ojciec w towarzystwie policji wyniósł z jeleniogórskiej podstawówki płaczącą i wyrywającą się Karolinkę na oczach innych dzieci i bezradnych nauczycieli. Bo ojciec ma prawo do dziecka, dziecko nie ma prawa do miłości i opieki. Przypominam, że  państwo rejteruje, gdy rodzic porzuca dziecko i gdy  trafia ono do pieczy zastępczej, a po raz drugi – gdy  ono z tej pieczy wychodzi. Państwo rejteruje, gdy  dziecko jest ciężko chore i gdy zrozpaczeni rodzice  zbierają miliony na leczenie za granicą. Państwo rejteruje, gdy dzieje się krzywda dziecku. I chodzi mi nie  tylko o pedofilię, ale o codzienne bicie czy zaniedbywanie. Premierka Beata Szydło mogła chwalić samorząd Zakopanego, który – nie, bo nie – nie stworzył  

Iwona Maria Kozłowska
obowiązkowego, teoretycznie, jak widać, programu  ochrony rodziny przed przemocą. Liczba takich samorządów powiększa się. I państwo rejteruje, gdy rodzic  uznaje, że dał życie dziecku, a na życie dziecka łożyć  już nie musi. Rządowy projekt szumnie określany jako waloryzacja wsparcia dla dzieci niealimentowanych to de facto  stworzenie kolejnych wpływów nie do kieszeni niealimentowanych dzieci, ale do kasy państwa. I choć w uzasadnieniu rząd wskazuje na waloryzację, to clou tej  ustawy stanowi nakładanie grzywien na pracodawców  zatrudniających na czarno tzw. alimenciarzy. Państwo  nie radzi sobie z egzekwowaniem alimentów. Dług alimentacyjny wynosi niemal 12,5 mld. Nadal egzekucja  komornicza jest utrudniona. Ponad ćwierć miliona zobowiązanych nie płaci alimentów. Milion dzieci nie  otrzymuje alimentów. Nie ma automatycznego zabezpieczenia alimentów, wyroki alimentacyjne zapadają po  pół roku, a rząd mówi: zadbamy o to, by zasilić budżet  państwa grzywnami od pracodawców. Bo dziecko jest  po to, by na jego krzywdzie państwo mogło zarobić. Bo  budżet się nie spina, a żadne pieniądze nie śmierdzą  politykom odpowiedzialnym za budżet. A waloryzacja?  Nie wiem, ile osób na  tej sali zdaje sobie sprawę, że  w ciągu 14 lat próg wzrósł o 175 zł. Kryterium dochodowe wzrosło z 725 zł do 900 zł – przez 14 lat. Od 2008 r.  maksymalna kwota wypłacana z funduszu alimentacyjnego wynosi 500 zł.  No to kiedy ta waloryzacja? Ano w 2023 r., czyli  z okazji wyborów. Chcecie waloryzacją kupić głosy  wyborcze? Alimentacyjna kiełbasa wyborcza? Dlaczego waloryzacja ma być co 3 lata? To taki trudny proces? Wszystkie komputery ministerialne będą wyliczać kwotę waloryzacji?  Grzywny dla przedsiębiorców od jutra, ale waloryzacja wypłat z funduszu alimentacyjnego dla dzieci – przed wyborami. Polecam skorzystanie z projektu Lewicy złożonego do laski marszałkowskiej o alimentach natychmiastowych. Po pierwsze ten projekt  rzeczywiście daje pieniądze uprawnionym, a po drugie pokazujemy, jak  co roku uaktualniać kwoty alimentów, stosując prosty algorytm. Projekt ustawy nie wszedł ciągle pod obrady, ale  minister Ziobro przebąkuje coś na konferencjach, co  pozwala mieć nadzieję, że w Ministerstwie Sprawiedliwości intensywnie się pracuje nad skopiowaniem  projektu Lewicy i przedstawieniem go jako własnego. Róbcie, ale skończcie z tą obłudą. Składamy poprawki i apelujemy: zajmijcie się krzywdą dzieci, one  są ważniejsze niż wpływy do budżetu. Waloryzacja od  razu, od zaraz, tak jak grzywny, i co roku.   

Bożena Żelazowska
Szanowny Panie Marszałku! Panie i Panowie Posłowie! Pani Minister! W imieniu Klubu Parlamentarnego Koalicja Polska – Polskie Stronnictwo Ludowe, Unia Europejskich Demokratów, Konserwatyści  mam zaszczyt przedstawić stanowisko klubu w sprawie projektu ustawy o zmianie niektórych ustaw  związanych ze świadczeniami na rzecz rodziny z druku nr 1015.  Na wstępie chcę zaznaczyć, że w programie Koalicji Polskiej, Polskiego Stronnictwa Ludowego polityka  prorodzinna zajmuje bardzo ważne miejsce. Wiele rozwiązań, które są dzisiaj przez rząd kontynuowane,  zostało wprowadzonych właśnie wtedy, kiedy ministrem pracy i polityki społecznej był Władysław Kosiniak-Kamysz, takie jak kosiniakowe, program dotyczący żłobków czy liczne programy dla seniorów. Klub  Polskiego Stronnictwa Ludowego głosował również za  programem 500+. Polityka prorodzinna traktowana  jest przez nas jako najlepsza inwestycja – inwestycja  w rodzinę, która jest fundamentem silnego państwa.  Ważne jest, aby polskim rodzinom żyło się lepiej i dostatniej. Ten projekt i proponowane rozwiązania mają  właśnie temu służyć – służyć polskiej  rodzinie. Ale  nie są doskonałe. Nie zawierają rozwiązań, które mogłyby pomóc polskiej rodzinie. Te zapisy mają też  w  dużej mierze zmniejszyć biurokrację przez wprowadzenie wielu ułatwień zarówno dla obywateli, jak i dla  urzędników.  Stąd w projekcie zakłada się rozwiązania kierowane bezpośrednio do rodzin oraz rozwiązania, które przyczynią się do sprawniejszego załatwiania  spraw urzędowych. Istotą rozwiązań ujętych w projekcie jest wprowadzenie stałego mechanizmu wzrostu kwoty kryterium dochodowego uprawniającego  do świadczeń z funduszu alimentacyjnego – kwota ta  co 3 lata będzie podlegała zwiększeniu o wskaźnik  waloryzacji, rozszerzenie katalogu dochodów nieopodatkowanych składających się na dochód rodziny  uprawniający do świadczeń rodzinnych oraz świadczeń z funduszu alimentacyjnego, wprowadzenie regulacji, które będą jednoznacznie  wskazywały, że  nie usuwa się z biur informacji gospodarczej informacji o długach dłużników alimentacyjnych wobec  Skarbu Państwa powstałych z tytułu świadczeń wypłacanych w przypadku bezskuteczności egzekucji  alimentów, dopóki te długi nie zostaną na rzecz Skarbu Państwa spłacone. Ustawa doprecyzowuje, że odpowiedzialność pracodawcy w przypadku bezumownego zatrudniania  dłużnika alimentacyjnego lub wypłacania mu wynagrodzenia pod stołem skutkuje zwiększoną kwotą  grzywny. Ograniczane jest to do pracowników ujawnionych w Krajowym Rejestrze Zadłużonych. Istotne  jest też wprowadzenie regulacji stanowiącej, że  w Krajowym Rejestrze Zadłużonych ujawnieni będą  zarówno dłużnicy, wobec których toczy się egzekucja  świadczeń alimentacyjnych, jak i dłużnicy, wobec  których toczy się egzekucja należności do budżetu  państwa. 

Anita Kucharska-Dziedzic
Ta ustawa nie rozwiązuje jednak problemów rodzin, problemów dzieci i nie pomaga w ściągalności  alimentów. Ustawa zakłada jednak szereg rozwiązań  teleinformatycznych usprawniających załatwienie  spraw przez obywateli, ale również ułatwiających  pracę urzędników. Dlatego w imieniu klubu Koalicji  Polskiej, Polskiego Stronnictwa Ludowego, Unii Europejskich Demokratów i Konserwatystów rekomenduję Wysokiej Izbie przyjęcie tej ustawy. Dziękuję.    

Dobromir Sośnierz
Najpierw ogólna uwaga. PiS konsekwentnie stawia na dogadzanie swoim grupom docelowym na  koszt pozostałych. Problem polega na tym, że jest to  głównie, w każdym razie w dużej części, elektorat,  który chce żyć na cudzy koszt, który wyciąga ręce po  cudze pieniądze. Ta grupa się stale powiększa, a grupa tych, którzy więcej do budżetu wpłacają, niż z niego wyciągają, się stale kurczy. To oczywiście może zapewnić dobry wynik w wyborach, bo skoro beneficjentów budżetu netto jest  więcej niż tych okradanych, to doprowadzamy do  sytuacji, w której dwa wilki i owca głosują, co dzisiaj  zjedzą na obiad, ale taki system musi się na dłuższą  metę zawalić. Nasza gospodarka jest jak taka riksza,  którą chce ciągnąć coraz mniej ludzi, a coraz więcej  chce być pasażerami. Pasażerowie więc głosują, że  chcą, żeby riksza jechała szybciej, jeszcze szybciej. No  i co? Mają większość, więc są w stanie tych tam ciągnących przegłosowywać. Więc im mniej ludzi chce  ją ciągnąć, tym więcej ludzi chce siedzieć na pozycji  pasażera i w ten sposób pasażerowie podpuszczani  przez populistów z pobożnej i bezbożnej zjednoczonej  Lewicy po prostu wykończą w końcu tych biedaków  z przodu. Więc PiS tutaj, w tej ustawie jakimiś drobnymi kroczkami, ale jak zawsze przychyla nieba osobom, które pobierają zasiłki, renty czy emerytury.  Generalnie o tym jest ta ustawa, żeby tym, którzy  biorą pieniądze od państwa, brało się je jak najwygodniej. A tymczasem na przedsiębiorców w innych  ustawach nakłada się coraz więcej i więcej obowiązków i podatków. Druga sprawa, która jest istotna, to dociskanie  śruby dłużnikom alimentacyjnym. Oczywiście jeśli  ktoś nie chce utrzymywać własnego dziecka, to jest  to hańba i takiemu człowiekowi należałoby te pieniądze wyciągnąć z gardła. Ale w tym samym worku  siedzą niestety ofiary systemowej, obrzydliwej i seksistowskiej polityki polskich sądów rodzinnych: ojcowie, którym odmawia się prawa do osobistego wychowywania własnych dzieci, powierzając je niemal zawsze matkom, a potem jeszcze każe się płacić często  wzięte z sufitu alimenty, bywa, że przekraczające  nawet ich możliwości finansowe, bo możliwości zarobkowe wyznacza arbitralnie sąd. Więc pytam po  raz kolejny z tego miejsca: Gdzie jest obiecana dawno  temu tabela alimentacyjna? Gdzie są przepisy wprowadzające opiekę naprzemienną jako domyślne rozwiązanie? Gdzie jest reforma przepisów o zabezpieczeniu, które w obecnym kształcie powodują, że alimenty orzekane są jeszcze przed rozstrzygnięciem  sprawy i w zasadzie ustawiają cały proces na wstępie?  Jeśli rzekomo prawicowy rząd nie potrafi tego zrobić  przez 6 lat, to na co mamy liczyć, na seksistowskofeministyczną lewicę? Czego się boicie? Mamy tutaj  do czynienia w wielu przypadkach naprawdę z przemysłem wyzysku. Ojcowie traktowani są jak chodzące bankomaty. Również posłanka Kucharska stwierdziła de facto a contrario, że ojciec nie ma prawa do  dziecka, jeśli zabiera je z przedszkola, bo matka nauczyła, izolowała je, to dziecko Nie znam tego przykładu, ale takie przypadki często się zdarzają, że  matka izoluje dziecko latami, a więc dziecko później  płacze, jak widzi ojca, no ale to trzeba w końcu przerwać. Dziecko też płacze, jak idzie do przedszkola  i jakoś się tym nie przejmujemy. Jeśli proponujemy  więzienie za niepłacenie alimentów, to rozumiem, że  następna ustawa będzie taka, że będzie więzienie za  alienację rodzicielską, za uporczywe uchylanie się  latami od umożliwienia ojcu kontaktów z dzieckiem.  Trudno się dziwić, że w takim przypadku Oczywiście generalizując, tam w tym worku siedzą również  ludzie, którzy po prostu nie chcą płacić na swoje dzieci, ale przynajmniej część tych ludzi, na pewno niepomijalna, na pewno znaczna część tych ludzi to są ludzie skrzywdzeni, karygodnie skrzywdzeni przez nasz  wymiar sprawiedliwości, ludzie, którym odebrano  prawo do wychowywania dzieci, zasądzono niebotyczne alimenty i każe się płacić. Mimo że ustawa – Kodeks cywilny pozwala na to, żeby za spełnienie obowiązku alimentacyjnego uznać osobiste starania dotyczące wychowania dziecka, osobiste jego wychowanie, osobiste łożenie, to dla wygody sądu orzeka się po  prostu świadczenie pieniężne dla matki, która krzywdzi tego ojca wielokrotnie. Oczywiście tym, którym się  należy, należy docisnąć śrubę, ale jednocześnie trzeba  coś w końcu zrobić z tym przemysłem wyzysków, w którym ojcami wyciera się po prostu jak szmatą podłogę  w sądach. Dziękuję. 

Joanna Mucha
Panie Marszałku! Wysoka Izbo! Proszę mi pozwolić na chwilę odsapnięcia po moim przedmówcy i jego  wypowiedzi. Muszę powiedzieć, że naprawdę cały  czas jeszcze nie mogę dojść do siebie. Mam przyjemność przedstawić stanowisko naszego  Koła Parlamentarnego Polska 2050 na temat rządowego projektu ustawy o zmianie niektórych ustaw związanych ze świadczeniem na rzecz rodziny. Ja bym chciała zacząć od przytoczenia jednego artykułu z naszej  konstytucji, art. 71: „Państwo w swojej polityce społecznej i gospodarczej uwzględnia dobro rodziny. Rodziny  znajdujące się w trudnej sytuacji materialnej i społecznej, zwłaszcza wielodzietne i niepełne, mają prawo do  szczególnej pomocy ze strony władz publicznych”. Powtórzę to drugie zdanie, fragment drugiego zdania:  „zwłaszcza wielodzietne i niepełne mają prawo do szczególnej pomocy ze strony władz publicznych”. A jak jest?  Ano jest tak, że 1 mln dzieci w Polsce nie dostaje alimentów, 1 mln dzieci. To jest 1 mln rodzin, tych rodzin,  które się nie podobają dzisiaj rządzącym. Tych rodzin,  o których pani Mazurek mówiła, że będzie zachęcała  kobiety do tego, żeby spróbowały ustabilizować swoją  sytuację rodzinną i mieć więcej dzieci. To są takie same  rodziny jak każde inne i mają prawo w Polsce do tego,  żeby korzystać z tego, co im daje konstytucja, tak samo  jak każda inna rodzina. Powtórzę jeszcze raz: „zwłaszcza wielodzietne i niepełne mają prawo do szczególnej  pomocy ze strony władz publicznych”. Jeśli chodzi o tę ustawę, to są to oczywiście zmiany w dobrym kierunku, bo trzeba było w polskim  prawie wypełnić kilka luk. Wreszcie pracodawcy  otrzymują sygnał, że nie można zatrudniać na lewo  alimenciarzy, że nie można pod stołem wypłacać im  wynagrodzenia. Ale nie osiągniemy, proszę państwa,  wyników, nie osiągniemy efektów z tej ustawy, dlatego że w Polsce nadal istnieje przyzwolenie na niepłacenie alimentów i wydaje mi się, że mój przedmówca trochę część takiego przyzwolenia tutaj formułował. Jest to przyzwolenie, które przez lata całe  w Polsce obowiązywało w naszym społeczeństwie  i bez dobrej akcji społecznej, bez dobrej komunikacji  nie będziemy w stanie sobie z tym problemem poradzić, więc poza zmianą w prawie konieczne jest jeszcze  działanie na rzecz zmiany postaw. Nie rozwiążemy wszystkiego Prawem karnym.  Naprawdę nie jest tak, że wsadzenie wszystkich alimenciarzy czy ich pracodawców do więzienia rozwiąże jakikolwiek problem. Co więcej, jeśli będziemy się  na tym skupiali, to więcej problemów stworzymy  i powiększymy, niż rozwiążemy. Te zmiany idą w dobrym kierunku, powtórzę jeszcze raz, ale w 2017 r.  zmiany wprowadzone przez ministra Ziobro też szły  w dobrym kierunku. I co z tego? Mówię w tym momencie o nowelizacji art. 209 Kodeksu karnego. Miała ono spowodować zwiększenie możliwości karania  dłużników alimentacyjnych. W praktyce to po prostu  nie działa, dlatego że prokuratorzy masowo umarzają te sprawy. Wystarczy, że zawieszają się na tym  sformułowaniu bieżącej alimentacji. I wystarczy, że  dłużnik alimentacyjny zapłaci 50 zł. Sprawa jest już  umarzana. To po prostu nie działa. Pytanie, jak będzie szła egzekucja tych przepisów. Obawiam się, że  to nie będzie proste. Jakoś nie widzę determinacji ze  strony rządzących. I wreszcie kwestia waloryzacji. Okej, świetnie, że  waloryzacja została wpisana do ustawy. Ale dlaczego  w 2023 r.? Nie rozumiem tego. Dlaczego waloryzacja co  3 lata przy obecnej inflacji wynoszącej powyżej 4%  w Polsce? Dzisiaj ukazały się kolejne dane. Jesteśmy na  drugim miejscu w Europie po Węgrzech, jeśli chodzi  o wysokość inflacji. I przy takiej inflacji mamy waloryzować co 3 lata? To jest kompletnie niezrozumiałe. I wreszcie te pytania, które już moi przedmówcy  zadawali, czyli pytania o alimenty natychmiastowe  i tabele alimentacyjne. Wreszcie pytania, które stawia rzecznik praw obywatelskich w swoim sprawozdaniu, który mówi o możliwości skorzystania z funduszy COVID-owych. Przecież jest masa ludzi, która  straciła pracę. Chodzi o tych właśnie, którzy samotnie wychowują dzieci, albo tych, którzy muszą zapłacić alimenty. Są jeszcze inne kwestie w sprawozdaniu  rzecznika praw obywatelskich.  Niestety  brak odpowiedzi ze strony ministerstw na postulaty  rzecznika praw obywatelskich w tej sprawie.  My oczywiście zagłosujemy za tą ustawą, ale uważamy, że naprawdę w tym temacie mamy jeszcze bardzo wiele do zrobienia. Dziękuję. 

Grzegorz Rusiecki
Panie Marszałku! Wysoka Izbo! Dyskutujemy  o zmianie niektórych ustaw związanych ze świadczeniem na rzecz rodziny. To jest materia niezwykle  trudna, niezwykle wrażliwa, bardzo często dotycząca  konkretnego przypadku. Trudno jest czasami taką  jedną linijką czy jednymi regułami potraktować  wszystkie przypadki. Z całą pewnością alimenty to  są świadczenia na rzecz dziecka, a nie na rzecz prawnego opiekuna, najczęściej matki tego dziecka.  W związku z tym ten postulat zgłaszany przez naszą  koleżankę dotyczący tego, aby znieść to kryterium  dochodowe, wydaje się jak najbardziej słuszny. Chciałbym zwrócić również uwagę na kwestię pojęcia, jeżeli chodzi o świadczenia dla tzw. matek czy ojców  samotnie wychowujących dzieci. Dzisiaj bardzo często  w przypadku tej sytuacji dochodzi do nadużyć. Bardzo  często, i przecież wiedzą o tym ośrodki pomocy społecznej, de facto te dzieci wychowywane są w pełnych rodzinach, choć niesformalizowanych.  I wydaje się, że zrównanie pozycji rodziny jest jak  najbardziej właściwe. Dziękuję.   

Iwona Maria Kozłowska
Panie Marszałku! Wysoka Izbo! Chciałabym zapytać o kwestię rozwiązania wyłączającego stosowanie  ponagleń w sprawach o świadczenia wychowawcze  dotyczących świadczeń dla bezrobotnych w ramach  koordynacji systemów zabezpieczenia społecznego,  a także w sprawach dotyczących wydania zezwolenia  na pracę, zezwolenia na pracę sezonową oraz wpisu  o świadczenia o powierzeniu wykonywania pracy cudzoziemcowi do ewidencji. Odebranie obywatelom  możliwości upominania się o swoje sprawy, interesowania się przebiegiem i zaawansowaniem ich rozpatrywania budzi kontrowersje, gdyż spowoduje, że osoba starająca się o przyznanie pomocy finansowej nie  będzie mogła skorzystać z prawa wniesienia ponaglenia, gdy będzie niezadowolona z tempa rozpatrywania  wniosku. Rzeczywiście w uzasadnieniu czytamy, iż nie  wpłynie to na ograniczenie prawa obywatela, gdyż  nadal będzie mógł wnieść skargę na przewlekłe prowadzenie postępowania do sądu administracyjnego. Ale  czy w związku z tym nie ma obawy, iż wzrośnie liczba  skarg do sądu i w efekcie sądy nie będą w stanie w określonym czasie rozpatrywać tych spraw ,  skoro już teraz średni czas postępowań sądowych wydłużył się z ponad 4 miesięcy do 7 miesięcy? Dziękuję  bardzo.  

Monika Rosa
Panie Marszałku! Pani Minister! Wysoka Izbo!  Milion dzieci nie otrzymuje od rodzica, ojca pieniędzy  na życie. Dziecko trzeba nakarmić, zapewnić dach  nad głową. Są kwestie naukowe, książek, szkoły,  ubrania. Tych pieniędzy dzieci nie otrzymują i są  gorsze od tych dzieci, których rodzice dbają o nie,  płacą alimenty albo które mają pełne rodziny.  Stąd moje pytanie: Dlaczego nie znieść progu dochodowego przyznającego pieniądze z funduszu alimentacyjnego? Dlaczego wciąż nie wprowadzono alimentów  natychmiastowych, tabel alimentacyjnych? Dlaczego  nie ma kampanii społecznej, która by uświadomiła całemu społeczeństwu, że alimenty po prostu trzeba płacić, że są one przeznaczone na dziecko, które ma mieć  równe szanse wobec swoich rówieśników? Dlaczego,  jeśli już nie ma zniesienia progu dochodowego, waloryzacja kwoty kryterium dochodowego uprawniająca do  świadczeń z funduszu ma być co 3 lata, a nie co roku?  I dlaczego dopiero w 2023 r.? Przecież te dzieciaki nie  mogą czekać.   

Marta Wcisło
Panie Marszałku! Wysoka Izbo! Ustawa o zniesieniu niektórych ustaw związanych ze świadczeniem  alimentacyjnym, druk nr 1015. Szanowni Państwo! Inwestycja w rodzinę, inwestycja w macierzyństwo, inwestycja w dzieci to priorytet każdego rządu, a hasło „rodzina” to hasło obecnego rządu. I bardzo dobrze. Tymczasem w rzeczywistości liczba świadczeń alimentacyjnych w naszym  kraju rośnie. Milion dzieci nie dostaje środków do  życia, czyli alimentów. Ustawa nie rozwiązuje problemów ani rodzin, ani dzieci, bowiem nie zawiera zniesienia kryterium dochodowego, a waloryzacja ma odbywać się co 3 lata i dopiero od 2023 r. Pytam: Dlaczego tak się dzieje?  Dlatego Koalicja Obywatelska złożyła wiele poprawek do ustawy – dla dobra dzieci, dla dobra rodzin. Mam nadzieję, że wartością nadrzędną  jest to dobro i ponad podziałami te poprawki  zostaną uwzględnione. Dziękuję.  

Piotr Borys
Szanowny Panie Marszałku! Wysoka Izbo! Projekt jest niezwykle ważny. Nie idzie oczywiście dalej,  nasze propozycje nie zostały, przynajmniej na tym  etapie, uwzględnione. Problem wynikający z tego, że  blisko milion dzieci jest pozbawionych alimentów,  jest problemem państwa polskiego. Otóż fundusz ali-mentacyjny jest, po pierwsze, niewystarczający. Powinien on w pełni zabezpieczać, także bez kryterium  dochodowego, ten uszczerbek w dochodach na utrzymanie dziecka, jeżeli jedno z rodziców nie wywiązuje się z tego obowiązku. Oczywiście odrębną rzeczą  jest to, jak państwo egzekwuje zaległe alimenty, ale  nie może być tak, że fundusz, który ma służyć dziecku, jest po prostu niewystarczający, jest zwyczajnie  za mały. Dlatego będziemy apelowali o zniesienie  kryterium dochodowego, o większą sprawność państwa, aby alimenty bezpośrednio, płynnie mogły trafić do potrzebujących i gwarantować pokrycie kosztów utrzymania dziecka i aby ten system służył   faktycznie dobru dziecka i był skuteczny  w realizacji. Dziękuję.  

Zdzisław Wolski
Panie Marszałku! Wysoka Izbo! W pełni utożsamiam się z głęboką troską o dzieci, którą wykazujemy,  ale przypomnę, że w art. 87 kodeksu rodzinnego jest  zapis o wzajemnym szacunku i wspieraniu się rodziców  i dzieci. Teraz chcę się odnieść do zapisów art. 50 ust. 2  ustawy o pomocy społecznej, które są bardzo mało konkretne i w wielu przypadkach uniemożliwiają nawet  stwierdzenie zamożności dorosłych dzieci, uniemożliwiają pracownikom socjalnym określenie możliwości  świadczenia usług opiekuńczych czy specjalistycznych  usług opiekuńczych. Nie jest nawet możliwe przeprowadzenie wywiadu alimentacyjnego przy braku współpracy ze strony rodzin, a czasami dotyczy to zamożnych  dzieci, dorosłych dzieci, które są , najdelikatniej mówiąc, egoistyczne w stosunku do własnych rodziców. Dziękuję.  

Tadeusz Tomaszewski
Panie Marszałku! Wysoki Sejmie! Szanowna Pani  Minister! Ten projekt ustawy idzie w dobrym kierunku, poza rozwiązaniami, o których tutaj była mowa,  czyli poza podwyższeniem tego progu dopiero w roku  znanym tylko i wyłącznie ekipie rządowej i poza tym  okresem, w którym będzie następowała waloryzacja,  choć tutaj jest to zbliżone do świadczeń rodzinnych.  Niemniej jednak ta ustawa wprowadza też rozwiązania, które mają przyspieszyć rozpatrywanie przez  wojewodów wniosków o świadczenia wychowawcze  i świadczenia rodzinne. Muszę powiedzieć, że w mojej pracy poselskiej W tej chwili jest bardzo wiele  rodzin, których wnioski leżą tam, u wojewodów i rozpatrywane są w ciągu pół roku, 8 miesięcy itd. W związku z powyższym chciałbym zapytać, jakie to mechanizmy wprowadzane tą ustawą przyspieszą te decyzje  w ramach zabezpieczenia  społecznego,  które jest prowadzone przez wojewodę. Dziękuję.  

Krzysztof Gawkowski
Panie Marszałku! Wysoka Izbo! Ustawa, która  powinna gwarantować godne życie najmłodszym,  tym, którzy zostali pokrzywdzeni bez swojej winy,  którzy bez świadomości muszą często mierzyć się  z problemami swoich rodziców – ustawa taka powinna być procedowana w przeświadczeniu, że pomagamy im godnie żyć. Niestety ta rewaloryzacja to tylko  ukłon, ale nie oddanie czci tym wszystkim, którzy  dostają w olbrzymim stopniu mniejsze środki finansowe. Zwracam się z pytaniem do pana ministra:  Kiedy podejmiecie kroki, żeby dzieci, które są pozbawione możliwości otrzymywania pieniędzy z funduszu alimentacyjnego w takiej wysokości, w jakiej są  one orzeczone, mogły mieć tę kwotę wyrównaną? Bo  te 500 zł na jedno dziecko to jest czasami kropla  w morzu potrzeb. Dziękuję bardzo. 

Jan Szopiński
Panie Marszałku! Wysoka Izbo! Szanowna Pani  Minister! Ważnym elementem proponowanych zmian  jest stworzenie podstaw prawnych mających na celu  usprawnienie pracy urzędów zajmujących się przyznawaniem i wypłatą tych świadczeń. Zasadniczy  kierunek proponowanych zmian nie budzi jednak  wątpliwości i zasługuje na poparcie. Ale mam pytanie: Dlaczego w trakcie dalszych prac legislacyjnych  rząd nie przyjął mechanizmu corocznej waloryzacji  dochodu, który brany jest pod uwagę przy ustalaniu  wysokości świadczenia z funduszu alimentacyjnego?  

Piotr Borys
Prośba do pani minister. Pani Minister! Otóż  12 marca 2021 r. mój klub skierował do laski marszałkowskiej projekt ustawy dotyczącej wprowadzenia instytucji natychmiastowych świadczeń alimentacyjnych, które orzekane byłyby w sposób uproszczony w postępowaniu nakazowym alimentacyjnym.  Uprzejmie proszę panią minister o zapoznanie się  z tym projektem i wręcz  zwrócenie się  z apelem do pani marszałek o to, aby ten projekt  ustawy był procedowany w Wysokiej Izbie.  

Marek Rutka
Panie Marszałku! Wysoka Izbo! Przedłożony projekt to krok w dobrym kierunku, ale – jak to zwykle  bywa z rządowymi krokami – nie do końca przemyślany. Dlaczego nie doprecyzowano odpowiedzialności pracodawcy za bezumowne zatrudnienie dłużnika  lub wypłacanie temu dłużnikowi wynagrodzenia pod  stołem? Chyba każdy ma świadomość, że tzw. alimenciarze to spora grupa pracowników zasilających szarą strefę. Państwo przymyka oko na tego rodzaju  patologie i jednocześnie puszcza życzliwie oko do  unikających płacenia alimentów. Najwyższą cenę i tak  w ostateczności zawsze ponosi dziecko. 

Paweł Krutul
Panie Marszałku! Wysoka Izbo! Proszę państwa,  dlaczego zabieracie obywatelom prawo do wnoszenia  ponagleń w sprawach dotyczących zabezpieczenia  społecznego? Urzędy nie nadążają, dlatego obywatele nie mogą pytać ani też wnioskować o przyspieszenie rozpatrywania wniosków. Nie zapominajmy, że  chodzi o dzieci, które są dla nas najważniejsze. Przyrost mamy, jaki mamy, tak że musimy o wszystkie  zadbać równo, na tych samych zasadach, na tych  samych prawach. Dziękuję bardzo. 

Urszula Rusecka
Panie Marszałku! Wysoka Izbo! Pani Minister!  Bardzo dziękuję za tę ustawę, ponieważ ta ustawa to  krok w dobrym kierunku. 1 mln dzieci nie dostaje  alimentów od swoich rodziców. Wiem, że państwo z opozycji jesteście bardzo szczodrzy, natomiast nie możemy ściągnąć odpowiedzialności – bo posiadanie dzieci to również odpowiedzialność za ich wychowanie.  Ale przypomnę, że jak obejmowaliśmy rządy, to ściągalność alimentów była na poziomie 13%. W tej chwili to ponad 50%. Natomiast jeżeli chodzi o politykę  prorodzinną i kryteria dochodowe, które uprawniają  do świadczeń, to właśnie za rządów PO–PSL był ten  jeden niechlubny rok, nie pamiętam, 2008 r. czy 2009 r.,  kiedy kryterium uprawniające do uzyskania świadczeń socjalnych było poniżej kryterium egzystencji.  Dlatego, pani minister, bardzo proszę, aby przytoczyła pani dane dotyczące tego, jakie środki są  wydatkowane na polskie rodziny za rządów Prawa i Sprawiedliwości.  

Dobromir Sośnierz
Chciałem się odnieść do słów posłanki Muchy, ale  już nie pierwszy raz w takiej sytuacji powiedziała, co  wiedziała, i wyfrunęła z sali. Ale może słucha nas  z oddali. Pani poseł powiedziała, że rodziny rozbite  i wielodzietne to są takie same rodziny, ale państwo  powinno wspierać zwłaszcza je. No to albo „takie same”,  albo „zwłaszcza”, trzeba się zdecydować. Zwracam  uwagę, że jeśli coś wspieramy, zwłaszcza finansowo,  to będziemy mieli tego więcej, więc jeśli chcemy mieć  więcej rozbitych rodzin, to wspierajmy rozbite rodziny.   Ja wolałbym, żeby państwo było neutralne i wspierało wszystkich tak samo, albo, jeszcze lepiej, nie przeszkadzało wszystkim tak samo.  Rozumiem też, że zdaniem posłanki Muchy, ale  chyba i wnioskodawców, jest tak, że nawet jeśli matka latami nie realizuje kontaktów, to ojciec i tak powinien karnie płacić na wychowanie dziecka. Nawet  jeśli matka łamie postanowienia sądu, to ojcu tych  postanowień złamać nie wolno. To jest gra do jednej  bramki, patrzenie tylko na jedną stronę monety i przyjmowanie punktu widzenia jednej strony sali. 

Elżbieta Duda
Szanowny Panie Marszałku! Wysoka Izbo! Mam  zaszczyt przedstawić sprawozdanie z posiedzenia  Komisji Polityki Społecznej i Rodziny w sprawie rządowego projektu ustawy o zmianie ustawy o szczególnych rozwiązaniach związanych z zapobieganiem,  przeciwdziałaniem i zwalczaniem COVID-19, innych  chorób zakaźnych oraz wywołanych nimi sytuacji  kryzysowych oraz niektórych innych ustaw, druki  nr 1145, 1145-A i 1169. Epidemia, która przybrała postać światowej pandemii, sparaliżowała wiele dziedzin życia. Dlatego  jest pilna potrzeba zmian również w ustawach. Proponowane zmiany regulują niezbędne przepisy w następującym zakresie: przedłużenie terminu vouchera na  realizację imprezy turystycznej; przesunięcie terminu  zwrotu wypłat do Turystycznego Funduszu Zwrotów; rozwiązania dla najemców prowadzących działalność gospodarczą w galeriach handlowych o powierzchni sprzedaży powyżej 2 tys. m2; wprowadzenie możliwości udzielania ulg w spłacie otrzymanych  przez przedsiębiorców instrumentów wsparcia; wspar-przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  cie dla przedsiębiorców prowadzących działalność  gospodarczą polegającą na sprzedaży środków spożywczych, papierniczych i piśmienniczych na rzecz  uczniów, słuchaczy lub wychowanków na terenie jednostek systemu oświaty; nowelizacja delegacji ustawowych w zakresie wsparcia branżowego; zmiany w zakresie relacji niektórych mechanizmów pomocowych;  zmiany w zakresie wyłączenia stosowania ustawy  o szczególnych rozwiązaniach związanych z ochroną  miejsc pracy; zmiany w związku z wydłużeniem terminów na zarejestrowanie pojazdu; zmiany w zakresie algorytmu podziału środków między oddziały  wojewódzkie Narodowego Funduszu Zdrowia; zmiany w ustawie z dnia 8 sierpnia 1996 r. o Radzie Ministrów oraz w ustawie z dnia 30 kwietnia 2010 r. o instytutach badawczych umożliwiające prezesowi Rady  Ministrów powierzanie realizacji zadań z zakresu  informatyzacji sektora publicznego, innowacji cyfrowych i rozwoju społeczeństwa informacyjnego oraz  przeciwdziałania wykluczeniu cyfrowemu.  

Joanna Borowiak
Bardzo dziękuję. Panie Marszałku! Wysoki Sejmie! W związku z wybuchem światowej pandemii koronawirusa rząd Prawa i Sprawiedliwości w błyskawicznym tempie przygotował pilne rozwiązania wspierające polskich przedsiębiorców, pracodawców i pracowników, w szczególnie  trudnej sytuacji, w jakiej się znaleźli, a z jaką nie  spotkali się nigdy dotąd. Kolejne odsłony tarczy antykryzysowej, tarcze finansowe Polskiego Funduszu  Rozwoju, tarcza branżowa, pomoc Banku Gospodarstwa Krajowego i Agencji Rozwoju Przemysłu to pakiety rozwiązań, które mają chronić polskie państwo  i obywateli przed kryzysem wywołanym pandemią  koronawirusa. Celem wprowadzenia instrumentów  wsparcia było i jest zminimalizowanie negatywnych  skutków pandemii i jak najszybszy powrót do gospodarczej normalności. Wprowadzone tarcze stabilizują polską gospodarkę i dają jej impuls inwestycyjny,  a instrumenty pomocowe są na bieżąco dostosowywane do potrzeb środowisk, które najbardziej odczuwają skutki pandemii. Skuteczność działań potwierdzają dane, które obrazują, że do polskich firm trafiło ponad 214 mld zł.  Wsparciem objętych zostało 7400 tys. miejsc pracy.  Tylko w 2021 r. przedsiębiorcom wypłacono 42 mld zł,  a według danych Eurostatu za marzec br. mamy  w Polsce najniższą stopę bezrobocia w całej Unii Europejskiej – 3,1%. Z uwagi na trzecią falę pandemii,  z którą przyszło nam się zmierzyć, dalej będziemy  wspierać polskie firmy i chronić miejsca pracy. Rząd  przeznaczy ponad 32 mld zł na ten cel do końca  II kwartału br.  Na drodze dialogu i w odpowiedzi na potrzeby  kolejnych środowisk dotkniętych pandemią rząd  przygotował nowelizację ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19 i innych chorób  zakaźnych oraz wywołanych nimi sytuacji kryzysowych oraz niektórych innych ustaw, zawartą w drukach nr 1145 i 1145-A. Ustawa wprowadza kilkanaście obszarów zmian  regulujących nowe zasady dotyczące m.in. następujących kwestii: przedłużenia terminu wykorzystania  vouchera na realizację imprezy turystycznej, przesunięcia terminu wyznaczonego dla turystyki zwrotu  wypłat do Turystycznego Funduszu Zwrotów.  Pandemia światowa uniemożliwiła dużej części  podróżnych realizację przyjętych voucherów, stąd  zasadne jest wydłużenie terminu ich wykorzystania.  Znaczna część voucherów dotyczy turystyki zimowej  i krajowej, w tym wycieczek szkolnych i firmowych. Vouchery będą mieć wydłużony okres ważności z uwzględnieniem dotychczasowych zasad ustalonych przez organizatorów turystyki z podróżnymi. Natomiast przesunięcie terminu wyznaczonego dla turystyki zwrotu  wypłat do Turystycznego Funduszu Zwrotów uzasadnione jest przedłużającą się epidemią.  Wprowadzenie możliwości udzielania usług w spłacie otrzymanych przez przedsiębiorców instrumentów wsparcia – ten instrument odpowiada na sytuacje losowe, które mogą uniemożliwić realizację zobowiązań, a zmiana wprowadza możliwość umarzania w całości lub części, odraczania terminów spłaty  należności, rozkładania na raty z tytułu otrzymanych środków w ramach udzielonego wsparcia. Inne narzędzia to wsparcie dla przedsiębiorców  prowadzących działalność gospodarczą polegającą na  sprzedaży środków spożywczych, papierniczych, piśmienniczych na rzecz uczniów, słuchaczy lub wychowanków na terenie jednostek systemu oświaty. Podmioty, które nie prowadziły działalności przez cały  okres zamknięcia szkół albo ich działalność była  

Elżbieta Duda
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  czasowo ograniczona, otrzymają wsparcie w ramach  tarczy branżowej. Inne propozycje rozwiązań w ustawie to m.in.  zmiany w związku z wydłużeniem terminów na zarejestrowanie pojazdu, zmiany w zakresie realizacji niektórych mechanizmów pomocowych, rozwiązania dla  najemców prowadzących działalność w galeriach handlowych o powierzchni sprzedaży powyżej 2000 m2.  Panie Marszałku! Wysoki Sejmie! Wprowadzone  rozwiązania mają charakter pomocowy i proprzedsiębiorczy. Wychodzą naprzeciw oczekiwaniom grup dotkniętych negatywnymi skutkami pandemii i są  korzystne dla obywateli. Klub Parlamentarny Prawo i Sprawiedliwość popiera rozwiązania proponowane  w projekcie ustawy i będzie głosował za jej przyjęciem. Panie Marszałku! W imieniu Klubu Parlamentarnego Prawo i Sprawiedliwość zgłaszam jeszcze poprawki do tej ustawy.   

Piotr Borys
Szanowny Panie Marszałku! Wysoka Izbo! W imieniu Koalicji Obywatelskiej mam zaszczyt przedstawić uwagi dotyczące ustawy tzw. COVID-owej, która  po raz kolejny kształtuje obszar interwencji państwa  i pomocy w tak trudnej rzeczywistości COVID-owej. Ustawa, po raz kolejny wysoce oczekiwana, nie  jest kompletna. Stanowi tylko wycinek tego, o czym  mówią przedsiębiorcy. Nie stanowi całego systemu  wsparcia, niemniej jednak prace nad tą materią nam  przedstawiono. Chciałbym, po pierwsze, zgłosić nasz  kluczowy postulat, znajdujący się w kilkudziesięciu  poprawkach, odpowiadając na potrzeby przedsiębiorców pominiętych w bardzo rygorystycznym systemie  klasyfikacji PKD. Chcemy, aby poza istniejącą procedurą PKD dać możliwość – ze względu na przesłanki społeczne lub gospodarcze – przekazania poprawki  dotyczącej faktycznego wykonywania rodzaju działalności wszędzie tam, gdzie przychody firmy spadły  o 70%. To pozwoli na lokowanie pomocy w tych branżach i tych firmach, które najbardziej ucierpiały  w pandemii, a których pomoc z uwagi na bardzo rygorystyczne i zawężone PKD nie obejmuje. Wykonujemy ten gest, uwzględniając także wnioski, które  m.in. skierował do nas rzecznik małych i średnich  przedsiębiorstw. Po drugie, chcemy jednoznacznie wskazać poprawki, które pozwolą na to, aby przedsiębiorcy, którym odmówiono możliwości odwołania się od negatywnych decyzji o przyznaniu pomocy, mieli w procedurze administracyjnej możliwość odwołania się od  tych decyzji, tym bardziej że tak kształtuje się dzisiaj  także system polskiego orzecznictwa. To są wyraźnie  wskazane żądania, oczekiwania, postulaty ze strony  małych i średnich przedsiębiorstw.  Kolejna rzecz, która wymaga wsparcia, odnosi się  do szeregu poprawek mówiących o możliwości wydłużenia przynajmniej o 3 miesiące terminów projektów,  które są finansowane ze środków Unii Europejskiej.  Pandemia nie wybierała – kwestie chorobowe, kwestie problemów realizacyjnych wymagają od nas takiego spojrzenia, aby wykluczyć bariery biurokratyczne w tym zakresie.  Kolejna sprawa dotyczy vouchera, który popieramy. Wydłużenie terminu realizacji vouchera na imprezach turystycznych do 2 lat od momentu ich zaplanowania to postulat branży turystycznej, tak  mocno doświadczonej w pandemii. Tak że wesprzemy  ten postulat. Sklepiki szkolne. Chcemy odejść od bardzo ścisłego PKD, aby rozszerzyć możliwość wsparcia sklepików szkolnych także na wyższych uczelniach, bo nie  ma sensu ich odróżniać, przecież uczelnie także nie  pracowały. Proponuję wykreślić wąskie kody PKD, a wyłącznym elementem będzie zaświadczenie odpowiednio  dyrektorów szkół czy też rektorów o tym, że sklepiki  szkolne bądź uczelniane funkcjonowały, a z uwagi na  pandemię nie miały możliwości otrzymania wsparcia. Kolejne rzeczy. Oczywiście wesprzemy instrumenty wsparcia dające możliwość umarzania w całości lub w części odraczania zaciągniętych pożyczek.  Wesprzemy również poprawkę dotyczącą zmiany algorytmów dotyczących Narodowego Funduszu Zdrowia. Natomiast definitywnie jesteśmy przeciwni włączeniu do ustawy COVID-owej całego sektora informatyzacji państwa. Wiemy, że państwo, polski rząd  ma wielkie kłopoty w realizacji informatyzacji obszarów publicznych. Sugerujemy wykreślić to. Niech  naprawą informatyzacji placówek i obszarów publicznych zajmie się stosowna komisja i Wysoki Sejm  w odrębnej ustawie, a nie na szybkiej ścieżce COVID-owej. Uważamy to za sprawę niepoważną, gdyż wymaga to głębszej analizy, szerszego spojrzenia i większej odpowiedzialności. W związku z tym sugerujemy  wykreślić art. 2 i art. 3 ustawy i przeprowadzić zmianę ustawy w tym zakresie w trakcie odrębnych prac  legislacyjnych. Ostatnia sprawa, czy jedna z ostatnich, to kwestia  obniżenia wartości czynszu pomiędzy najemcami  a wynajmującymi w wielkich galeriach. Przypomnę,  że dotyczy to ponad 600 operatorów wielkich galerii  i oczywiście dziesiątek tysięcy najemców. Bonifikata  w wysokości 80% w czasie pandemii, w czasie przyszłym, i 50% w 3 miesiące po likwidacji lockdownu,  czyli interwencja w system umów cywilnoprawnych,  budzi wątpliwości i jest oczywiście istotna z punktu  widzenia najemców. Oczekiwalibyśmy, żeby w tym  zakresie nastąpiła interwencja państwa w postaci  kompensaty dla podmiotów  prowadzących  

Joanna Borowiak
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  galerie, bo nie można traktować dwóch stron różnie.  Dlatego będziemy oczekiwali w dalszym czasie także  wskazań ze strony rządu, jak rząd zamierza w przyszłości kompensować tę pomoc dla właścicieli galerii,  wiedząc o tym, że interes najemców jest niezwykle,  niezwykle ważny. Dziękuję bardzo.  

Tadeusz Tomaszewski
Panie Marszałku! Wysoki Sejmie! Szanowny Panie Ministrze! Mam zaszczyt w imieniu Koalicyjnego  Klubu Parlamentarnego Lewicy przedstawić stanowisko dotyczące rządowego projektu ustawy o zmianie ustawy o szczególnych rozwiązaniach związanych z zapobieganiem COVID-19.  Ta ustawa to oczywiście kolejna z ustaw COVID-owych. To bardziej ustawa logistyczna, kosmetyczna, wdrażająca pewne procedury wynikające ze stosowania ustawy. Dostrzegamy tylko jedno nowe rozwiązanie, mianowicie to rozwiązanie, które obejmie  pomocą, tak jak w tarczy branżowej, przedsiębiorców  prowadzących tzw. sklepiki szkolne. To prawda, że  ustawodawca, czyli rząd, zaproponował bardzo duże  zawężenie do określonego numeru PKD. Życie pokazuje, że to nie numery PKD mają kłopoty, tylko konkretni przedsiębiorcy. Panie ministrze, wystarczy  przejść się ulicami miasteczek i miast i zobaczyć, ile  jest pustych witryn, ile jest likwidowanych sklepów,  restauracji. W związku z powyższym często pytam:  A mógł pan skorzystać z tej pomocy, z tarczy branżowej? – A wie pan, u mnie numer PKD był ten właściwy trzeci w GUS-ie, bo wcześniej nie był pierwszym wpisanym. Tak samo, jeśli chodzi o firmy transportowe itd. W związku z powyższym powinniśmy  być otwarci na szerszą interpretację tego, co przedsiębiorca czyni, faktycznie wykonuje, bo przecież nie  chodzi o pomoc dla numeru PKD, tylko dla określonej  działalności wykonywanej przez przedsiębiorcę. Powinniśmy być otwarci na szerszą interpretację. Dlatego też klub Lewicy uznał za bardzo istotną w rozmowach o Krajowym Planie Odbudowy sprawę tych  przedsiębiorców, którzy zostali najbardziej dotknięci,  czyli restauratorów, branżę turystyczną. Wpisaliśmy  do KPO 300 mln euro na pomoc w pierwszej kolejności dla tych branż, o których mówiłem. Ta ustawa  przedłuża termin realizacji voucherów, termin zwrotu do Turystycznego Funduszu Zwrotów, to dobre  rozwiązanie. Inne dobre rozwiązanie to wprowadzenie podstawy prawnej do umorzeń odroczenia terminu spłaty i rozkładania należności z tytułu otrzymanej przez przedsiębiorców instrumentów wsparcia.  Życie dyktuje różne rozwiązania, to śmierć, długa  rehabilitacja. To musi być prawo, które będzie odpowiadało na tę sytuację. Jeśli chodzi o inne mechanizmy, które tutaj funkcjonują, to dotyczy to niestosowania ustawy o szczególnych rozwiązaniach związanych z ochroną pracy  na czas obowiązywania pandemii. Zmieniają się zasady algorytmu podziału środków między oddziały  wojewódzkich funduszy ochrony zdrowia. To pandemia wyznacza dzisiaj formy pomocy z funduszu  COVID-owego dla poszczególnych oddziałów wojewódzkich, w większym stopniu odzwierciedla to niż  podział administracyjny, który wcześniej funkcjonował. Porządkuje też sprawę dotyczącą Albo inaczej:  przywraca możliwość przeprowadzenia naboru do  Służby Więziennej, dlatego że dwa rozporządzenia,  jedno ministra spraw wewnętrznych i administracji,  a drugie ministra od wojny powoduje, że terminu się  rozeszły i nie można było przeprowadzić we właściwy  sposób rekrutacji do Służby Więziennej.  Wydłużenie do 60 dni czasu na rejestrację używanych, sprowadzanych z zagranicy samochodów to  ułatwienie, przede wszystkim jeśli chodzi o funkcjonowanie administracji samorządowych. Panie Ministrze! Chcielibyśmy zgłosić dwie poprawki, które są bardzo przyjazne. Pierwsza poprawka powinna panu jako ministrowi do spraw turystyki ułatwić życie. Chodzi o zmianę ustawy o działach  administracji rządowej.  Dopisujemy tam: dział turystyka obejmuje sprawy turystyki społecznej. To jest  przepisane żywcem z projektu rządowego. Pan minister doskonale wie, o co chodzi. Nie będę tego uzasadniał.  Druga rzecz została wprowadzona wraz z jedną  z wcześniejszych ustaw COVID-owych. Dotyczy  ustawy – Prawo o stowarzyszeniach. Chodzi  o przedłużenie kadencji władz stowarzyszenia. W tej  chwili mamy zapisane: nie dłużej niż do 60 dni od  dnia odwołania stanu epidemicznego. My chcielibyśmy dodać: nie dłużej niż 180 dni, ale w przypadku  organizacji, które mają jednostki regulaminowe, czyli mają strukturę piramidową. Koła, gminy, powiaty  i województwa nie są w stanie w ciągu 60 dni wprowadzić tego rozwiązania. Dziękuję uprzejmie. 

Piotr Borys
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  W związku z tym proszę, aby w tym wyjątkowym  przypadku trzymać się dyscypliny czasowej. Stanowisko Klubu Parlamentarnego Koalicja Polska – Polskie Stronnictwo Ludowe, Unia Europejskich Demokratów i Konserwatyści przedstawi pani  poseł Bożena Żelazowska. 

Bożena Żelazowska
Szanowny Panie Marszałku! Panie i Panowie Posłowie! Panie Ministrze! W imieniu Klubu Parlamentarnego Koalicja Polska – Polskie Stronnictwo Ludowe, Unia Europejskich Demokratów i Konserwatyści  mam zaszczyt przedstawić stanowisko klubu wobec  rządowego projektu ustawy o zmianie ustawy o rządowych rozwiązaniach związanych z zapobieganiem,  przeciwdziałaniem i zwalczaniem COVID-19, innych  chorób zakaźnych oraz wywołanych nimi sytuacji  kryzysowych oraz niektórych innych ustaw.  To kolejny rządowy projekt, który ma pomóc przedsiębiorcom dotkniętym negatywnymi skutkami pandemii COVID-19. Dotychczasowe rozwiązania nie  były, jak wiemy, wystarczające, przez co nie wszyscy  przedsiębiorcy oraz rolnicy mogli otrzymać dofinansowanie, mimo że ponieśli ogromne straty. Następne  tarcze były poprawiane, uzupełniane. My, posłowie Koalicji Polskiej słuchamy przedsiębiorców i występujemy w ich imieniu. To dobrze, że  wsparcie otrzymają teraz przedsiębiorcy prowadzący  sklepiki szkolne, a także przedsiębiorcy prowadzący  działalność w galeriach handlowych. Dobrze, że dzięki tej ustawie planowane jest wprowadzenie umorzeń, odraczanie terminów spłat i rozkładanie na  raty spłat należności. To jednak w dalszym ciągu nie  rozwiązuje wielu istniejących problemów. Jako Klub Parlamentarny Koalicja Polska – Polskie Stronnictwo Ludowe, Unia Europejskich Demokratów i Konserwatyści słuchamy głosu przedsiębiorców, rozmawiamy z organizacjami wspierającymi przedsiębiorców, które najlepiej znają problematykę i potrafią wskazać dobre rozwiązania. Dlatego już od  dawna postulujemy, aby wsparcie było uzależnione  od rzeczywistych potrzeb i strat spowodowanych istniejącymi ograniczeniami, a nie od wpisanego w rejestrze REGON oznaczenia ich przeważającej działalności według kodu PKD. Taką propozycję przedstawia też rzecznik małych i średnich przedsiębiorców, który proponuje również wprowadzenie przesłanki faktycznego wykonania danego rodzaju działalności gospodarczej, co powinno pozwolić na objęcie  pomocą tych przedsiębiorców, którzy rzeczywiście wykonywali dany rodzaj działalności gospodarczej uprawniający wedle zamierzeń ustawodawcy do otrzymania  wsparcia, ale nie mogą tego wykazać przez odwołanie  się do kodu PKD. Szanowny Panie Marszałku! Panie i Panowie Posłowie! Klub Parlamentarny Koalicja Polska – Polskie Stronnictwo Ludowe, Unia Europejskich Demokratów popiera zaproponowane w niniejszej ustawie  rozwiązania i w dalszym ciągu apeluje o dialog z przedsiębiorcami, którzy są głównym motorem naszej gospodarki. Dziękuję bardzo. 

Michał Urbaniak
Panie Marszałku! Panowie Ministrowie! Wysoka  Izbo! 16 marca 2020 r. wprowadzono pierwsze obostrzenia. Skrupulatnie dodawaliście nowe. Co prawda zrezygnowaliście z tych najgłupszych, ale to jeszcze nie jest to.  Odniosę się do nowelizacji, która jest w zasadzie  kolejną tarczą antykryzysową. Pokazujecie, że nadal  łatacie dziury, naprawiacie problemy, które de facto  spowodowaliście. Zamknęliście szkoły, dzieci odzwyczaiły się od normalnej nauki, a przy okazji właśnie  oberwało się m.in. właścicielom sklepików. W końcu  łaskawie ktoś sobie o nich przypomniał.  Przedłużacie wsparcie w ramach turystycznego  funduszu zwrotów – w porządku. Wydłużacie czas na  rejestrację samochodów – w porządku. Wydłużacie  ważność voucherów turystycznych – też dobrze.  Przerzucacie pieniądze z województw do województw  w ramach NFZ, a dobrze wiecie, że to wy stworzyliście ten problem. System jako taki wymaga przebudowy, a nie kreatywnej księgowości. Wywróciliście  go do góry nogami, zawiesiliście wykonywanie zabiegów i to przez was ludzie umierali. Skazaliście na  niebyt turystykę, gastronomię, usługi transportowe,  agentów turystycznych, hotelarzy, a nawet taksówkarzy. Zamknęliście centra kultury, galerie sztuki,  muzea i kina. Łaskawie pozwoliliście po roku nieobecności na  rynku, aby np. piloci wycieczek mogli korzystać z ulg  w zakresie płatności na rzecz ZUS, a część tych ludzi  zapewne i tak już zdążyła albo się przebranżowić,  albo popaść w ruinę. Apelowaliśmy o takie zwolnienia już przed jesienią zeszłego roku. W czasie drugiej  i trzeciej fali pandemii koronawirusa zmarło w Polsce 307 tys. ludzi. To prawie o 100 tys. osób więcej  niż w analogicznych okresach we wcześniejszych latach. Większość ludzi zmarła z powodu waszej nieudolności, z powodu braku opieki medycznej, w dużej  części w ogóle niezwiązanej z COVID-em. Teraz łaskawie odmrażacie powoli gospodarkę, a z danych  opublikowanych m.in. przez „Rzeczpospolitą” wynika, że każdy dzień twardego lockdownu, jaki był stosowany, kosztował Polaków 1300 mln zł. Wasze tar

Mirosław Suchoń
Bardzo dziękuję. Szanowny Panie Marszałku! Panie Ministrze!  Wysoka Izbo! Mam przyjemność przedstawić w imieniu Koła Parlamentarnego Polska 2050 stanowisko  w sprawie rządowego projektu ustawy o zmianie  ustawy o szczególnych rozwiązaniach związanych  z zapobieganiem, przeciwdziałaniem i zwalczaniem  COVID-19, innych chorób zakaźnych oraz wywołanych nimi sytuacji kryzysowych oraz niektórych innych ustaw. Szanowni Państwo! Przedmiotowy projekt ustawy przewiduje szereg zmian dotyczących regulacji  COVID-owych. Są w nim dobre rozwiązania, w związku z tym Koło Parlamentarne Polska 2050 będzie się  starało jeszcze bardziej poprawić ten projekt. Składamy szereg poprawek. Pierwsza z nich zmierza do  utrzymania rozwiązań ujętych w przepisie art. 15ze.  Ponadto proponujemy skreślenie w art. 1 pkt 4 lit. w  projektu ustawy tiret drugiego z uwagi na niedopuszczalność regulowania materii ustawowej na poziomie  rozporządzenia, a zaproponowane rozwiązanie właśnie do tego zmierza. W projekcie ustawy proponuje się przyznanie prezesowi Rady Ministrów szerokich uprawnień do powierzania zadań z zakresu informatyzacji. Nie jest  to rozwiązanie związane z sytuacją epidemii, może  rodzić potężne nadużycia finansowe, dlatego proponujemy przeniesienie tej dyskusji do odpowiednich komisji, a na tym etapie skreślenie tego punktu w projekcie ustawy. Ponadto mając na uwadze  interes obywateli, proponujemy wprowadzenie rozwiązania umożliwiającego podróżnemu sprzeciwienie  się wydłużeniu okresu realizacji vouchera. Uważamy,  że trzeba zapewnić równość stron i wykazać zaufanie  z jednej strony wobec przedsiębiorców, a z drugiej  strony wobec konsumentów. Na uwagę zasługują przepisy odnoszące się do  kodów PKD, gdzie wprowadza się oznaczenie uprawniające do uzyskania wsparcia przez sklepiki szkolne.  Warto na chwilę się zatrzymać, ponieważ ten przykład pokazuje ułomność związaną z ograniczeniem  przez Prawo i Sprawiedliwość pomocy w zależności  od kodu PKD. Przecież wiadomo, szanowni państwo,  że jeżeli nie działały szkoły, to sklepiki szkolne siłą  rzeczy też, więc szukanie na siłę sposobu, w jaki można ograniczyć możliwość tego wsparcia, jest po prostu nieuczciwe. Mówiliśmy o tym wielokrotnie, rząd  nie zgodził się na odstąpienie od kodów PKD, choć to  jest złe rozwiązanie. To jest dokładnie taka sama sytuacja jak w przypadku branży turystycznej. Przedsiębiorcy turystyczni uzyskali możliwość otrzymania niewielkiego wsparcia, ale rząd Prawa i Sprawiedliwości zapomniał o małych sklepikach, cukierniach, wypożyczalniach, pralniach, które działają w otoczeniu branży turystycznej.  Rząd zapomniał o pani Marii, która prowadzi w Szczyrku cukiernię, która w trakcie sezonu wypracowywała  większość zysku. To samo dotyczy pani Katarzyny,  która prowadzi pralnię na Śląsku Cieszyńskim świadczącą usługi dla hoteli. Te osoby zostały pominięte  z powodu stosowania przez rząd barier dla przedsiębiorców i pracowników w postaci kodów PKD. Dzisiaj  po raz kolejny głośno upominam się o takie osoby,  o tych przedsiębiorców i pracowników. Rząd musi  skończyć z dzieleniem ludzi na lepszych i gorszych  i wykluczaniem części z nich z zastosowaniem kodów  PKD.  Chcę również zwrócić uwagę na propozycję uchylenia art. 15ze i wprowadzenia rozwiązań, które  przewidują obligatoryjne obniżenie czynszu w galeriach do wysokości 20%, a następnie 50%. Należy  zauważyć, że rząd pominął tu szereg istotnych kwestii. Po pierwsze, nie wszystkie punkty w obiektach  handlowych będą objęte takim zakazem, po drugie,  to narusza kodeksową zasadę swobody umów i ingeruje w umowy cywilnoprawne, a po trzecie, niektóre  przepisy zostały skonstruowane z naruszeniem konstytucyjnej zasady ochrony interesu w toku, co jest  niezwykle ważne. Ważne jest również to, że dotychczasowe rozwiązania zostały wypracowane w ciężkim kompromisie, trudnym kompromisie, natomiast  zapewniały względną równość i stabilność, zaś proponowane przez rząd przepisy tego nie zapewniają. Warto tu poświęcić dwa słowa kwestii stabilności  prawa, bo w takiej sytuacji jak pandemia nabiera ona  zdecydowanie większego znaczenia. Jeżeli nie przestrzega się tej zasady, to przedsiębiorcy i pracownicy  nie tylko muszą borykać się ze skutkami spowolnienia gospodarczego, ale dodatkowo muszą dostosowywać swoją działalność do zmieniających się reguł.  Niestety trzeba to powiedzieć i przypomnieć, że przez  ostatni rok Prawo i Sprawiedliwość nie oszczędzało  ludzi, którzy walczyli ze skutkami pandemii. Nie  oszczędzano podmiotów gospodarczych, nie oszczędzano pracowników. Kolejne reguły dotyczące sytuacji gospodarczej zmieniały się jak w kalejdoskopie.    Zmieniano przepisy o spółkach komandytowych, dotyczące akcyzy, dokumentacji oraz inne  reguły, co spowodowało, że przedsiębiorcy, zamiast  

Michał Urbaniak
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  walczyć z pandemią, musieli dostosowywać się do  nowych reguł. Uważamy, że to jest rzecz, której nie  powinno się robić. Dlatego w imieniu Koła Parlamentarnego Polska 2050 wnoszę o przekazanie projektu  do komisji w celu wypracowania jeszcze lepszego  brzmienia tej ustawy. Dziękuję bardzo. 

Grzegorz Rusiecki
Panie Marszałku! Wysoka Izbo! Która to już jest  nowelizacja ustaw COVID-owych, to pewnie się nikt  nie doliczy. W tych ustawach do oznaczenia poszczególnych przepisów i ich numerków już niedługo zabraknie cyferek. Pan marszałek prosił, żeby było  sprawnie, więc poruszę tylko dwie kwestie. Każdy  przedsiębiorca, który stracił na regulacjach COVID-owych, powinien mieć wsparcie ze strony rządu,  w związku z tym PKD nie powinno mieć tutaj żadnego znaczenia. Druga uwaga. Wysoka Izbo, w polskim systemie konstytucyjnym i w przepisach Kodeksu postępowania administracyjnego wyraźnie  wskazuje się, że postępowanie jest dwuinstancyjne,  a więc umożliwienie stronie odwołania się od niekorzystnej dla niej decyzji powinno być oczywiste. Bardzo dziękuję, panie marszałku.  

Andrzej Grzyb
Panie Marszałku! Wysoka Izbo! Panie Ministrze!  Ta ustawa, tak już wielokrotnie powiedziano, porządkuje pewne sprawy, których nie udało się rozwiązać  na wcześniejszych etapach prac sejmowych, a w szczególności zaś chodzi o dyskurs dotyczący tego, czy należy pomagać tym, którzy ponieśli straty, czy też  klasyfikować według PKD. To do końca nie zostało  rozstrzygnięte, mamy zatem kolejną odsłonę. Chciałbym zwrócić uwagę na pewien pozytywny element.  Dotyczy on np. terminów związanych z rejestracją  czy wyrejestrowaniem pojazdów. W starostwach był  horror związany z faktem, że ten obrót gospodarczy  jednak trwa, że samochody się przywozi, kupuje,  sprzedaje, inne pojazdy również, niektóre pojazdy,  które trzeba rejestrować, a służą działalności gospodarczej, a nie tylko prywatnemu użytkowi. To było  jednym z postulatów przedsiębiorców, żeby po prostu  to zmienić, to było nie do wytrzymania.  Druga rzecz, o której chcę powiedzieć, to jest pomoc dla rzemiosła.  Przecież mogło się to  tutaj znaleźć, akurat w tej ustawie, bo rzemiosło zasługuje na pomoc, a nie tworzy się nowy projekt,  nowy byt w postaci inkubatora rzemiosła. Instytut  wolności ma być dystrybutorem tych pieniędzy. Być  może trzeba było w tej ustawie to zawrzeć, może jeszcze w dalszych pracach dałoby się akurat to rozwiązać. Dziękuję bardzo.  

Piotr Borys
Szanowny Panie Marszałku! Po raz kolejny chciałem stanąć na straży praw przedsiębiorców tak mocno  poszkodowanych w pandemii. Po pierwsze, panie ministrze, proszę przyjąć nasze poprawki, które dają możliwość odwołania się od negatywnych decyzji o przyznaniu pomocy. Często w pośpiechu i w pandemii nie jest  to możliwe, więc ta procedura umożliwi pełne przeprowadzenie prawa do drugiej instancji.  Po drugie, faktycznie trzeba pomagać wszystkim  tym, którzy ponieśli realną stratę. Kody PKD zawężają w istotny sposób zakres działalności, natomiast  przyjęcie przesłanek społecznych oraz faktycznie wykonywanego rodzaju działalności pozwoli na wsparcie  wszystkich branż, których przychody spadły poniżej 70%.  To ogromny postulat tysięcy polskich małych i średnich  przedsiębiorstw. Kolejna sprawa to jest kwestia ingerencji państwa  w przedmiot umów.  Chcielibyśmy naprawdę pomóc wszystkim tym, którzy są najemcami w galeriach. To jest dobre rozwiązanie, by obniżać czynsze,  ale także nie możemy pozwolić na to, aby właściciele  galerii plajtowali. W związku z tym myślę, że państwo powinno w przyszłości zabezpieczyć, wyrównać  także różnice, które będą wynikały z poniesionych  strat, wiedząc o tym, że priorytetem są oczywiście  najemcy. Dziękuję bardzo.  

Mirosław Suchoń
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  

Krzysztof Gawkowski
Panie Marszałku! Wysoka Izbo! Kilka miesięcy  temu z tej mównicy zwracałem się do ministra w sprawie wsparcia małych biznesów, przede wszystkim  tych, które mają największe straty: sklepików szkolnych i tych którzy przez półtora roku nie osiągali  żadnych przychodów. Wtedy w imieniu przedsiębiorców z Bydgoszczy, Inowrocławia, Tucholi, mówiłem:  zróbmy coś z tym. Tutaj usłyszałem: zrobimy. Półtora roku. Pytam, dlaczego tak późno. Ale z drugiej  strony cieszę się, że w ogóle coś robimy. Tyle że sprawa nie jest załatwiona i nie możemy dać sobie wmówić, że wystarczy jednorazowa pomoc, bo pomoc musi  być tak rozłożona, aby przedsiębiorcy nie tylko przeżyli, ale mogli rozkręcić z powrotem swoje przedsiębiorstwa, czasami jednoosobowe, które utrzymują  całe rodziny. Pamiętajmy o tym. Pytanie do pana  ministra: Kiedy będziemy w stanie tę pomoc rozszerzyć? Dziękuję bardzo.  

Tadeusz Tomaszewski
Panie Marszałku! Wysoki Sejmie! Szanowny Panie Ministrze! Uprzejmie proszę o przedstawienie  argumentów, które obalą obawy dotyczące przepisu  mówiącego o ustawowym uregulowaniu najmu dla  podmiotów powyżej 2 tys. m, które wydzierżawiają  powierzchnie handlowe. Pojawiały się zarzuty, po  pierwsze, że to jest pomoc publiczna, po drugie, że te  przepisy muszą być notyfikowane w Unii Europejskiej, i po trzecie, istnieje również prawdopodobieństwo sprzeczności konstytucyjnej.  Uprzejmie proszę pana ministra o to, żeby powiedział, że spokojnie możemy za tym zagłosować, bo to  jest ważna pomoc, i że nie będzie ewentualnie tych  skutków negatywnych, o których mówią przedstawiciele izby zrzeszającej właścicieli zarządców tychże  nieruchomości. Dziękuję. 

Paweł Krutul
Panie Marszałku! Wysoka Izbo! W dobie panującego COVID-19 numery PKD nie do końca się w życiu  sprawdzają. Proponuję nisko pochylić się nad losem  polskich przedsiębiorców, których przedstawicielami  są właśnie właściciele małych sklepików szkolnych.  Właściciele tych biznesów walczą od prawie roku,  żeby utrzymać się na wolnym rynku. Są to małe firmy, których właściciele w dużej większości ręczą za  nie swoim własnym majątkiem. Tak, własnym majątkiem. To jest dla nich ważne, dlatego każdego dnia,  każdego tygodnia bardzo przeżywają to, że mogą  splajtować. Dlatego potrzebują pilnego wsparcia od  państwa. Pamiętajmy, że polski biznes jest krwioobiegiem polskiej gospodarki. Dziękuję bardzo. 

Jan Szopiński
Panie Marszałku! Wysoka Izbo! Tematem bardzo ważnym dla tysięcy małych przedsiębiorców,  często prowadzących jednoosobową działalność gospodarczą, która była ich jedynym źródłem utrzymania, jest to, co będzie dalej. Mówię tu też o sklepikach zlokalizowanych na terenie podmiotów częściowo lub całkowicie unieruchomionych przez pandemię, które zostały pominięte w rządowym programie pomocowym. Szanowne Panie! Szanowni Panowie! Panie Ministrze! Ta ruletka kodowa powinna się zakończyć.  Ci, którzy ponieśli straty, powinni otrzymać pomoc  od państwa. Małe i średnie przedsiębiorstwa powinny mieć możliwość odwołania się od negatywnych  decyzji w sprawie udzielenia im pomocy. Tego  oczekują przedsiębiorcy z Kujaw i Pomorza, którzy prosili mnie o to, abym do pana ministra się  zwrócił. Tego oczekują małe sklepy i firmy zlokalizowane w szpitalach i urzędach, do których dostęp był  częściowo  lub całkowicie ograniczony. Tarcze chroniły niektórych, a powinny chronić wszystkich  tych, którzy ponieśli straty i dzisiaj nie mają za co  żyć. Dziękuję bardzo. 

Marta Wcisło
Panie Marszałku! Wysoka Izbo! Panie Ministrze!  Lepiej późno niż wcale. Setki tysięcy właścicieli polskich mikro-, małych i średnich firm, najemców w galeriach handlowych czekało na pomoc i wsparcie ze  strony państwa, gdy ich firmy zostały pozamykane  w związku z epidemią wywołaną COVID. Czekali,  ale część z nich się nie doczekała. Mówili o tym wielokrotnie. Obecne przepisy ustawy COVID-owej zakładają,  że w przypadku zamknięcia, po każdym lockdownie ci  przedsiębiorcy będą mogli przedłużyć umowy o 6 miesięcy, co de facto daje blisko 2 lata przedłużenia niekorzystnych umów zawieranych w innych warunkach gospodarczych. To nie pomoc, to kaganiec, jak  mówili. Tego kagańca niektórzy nie unieśli. Mówiłam o tym wielokrotnie, apelowałam, pisałam interpelacje, rozmawiałam z panem ministrem, przez  kilka miesięcy dzwoniłam do ministerstwa. Cieszę się dzisiaj, że te głosy , głosy tych  ludzi zostały wysłuchane. Cieszę się, że w obecnym  projekcie ustawy obniżka czynszów w przypadku lockdownu to 80%, 50% po 3 miesiącach lockdownu. To  dobre rozwiązania, ale one nie wyczerpują listy oczekiwań, takich jak zniesienie kodów PKD. O tych  przedsiębiorców i o te miejsca pracy będę się upominać i będę prosić. Dziękuję.  

Krzysztof Grabczuk
Panie Marszałku! Wysoka Izbo! Pani Minister!  Wsparcie dla przedsiębiorców jest obowiązkiem każdego rządu. To przedsiębiorcy płacą podatki, to  przedsiębiorcy zatrudniają ludzi, to przedsiębiorcy  ryzykują swoim majątkiem. I teraz te nieszczęsne  kody PKD. Mówiliśmy od początku, że nie jest to dobre kryterium. Żal, że państwo nie chcieliście słuchać  opozycji, bo naprawdę gdybyście państwo posłuchali,  a mówiliśmy o tym wielokrotnie, dzisiaj nie musielibyśmy procedować nad tym projektem ustawy. Często mówi się, że przedsiębiorcy mają dobrze.  Nic prostszego, proszę państwa. Żeby założyć działalność gospodarczą i zacząć ją prowadzić potrzeba  10 minut, czasami 3 minut. Spróbujmy, a wtedy dopiero przekonamy się, czy to jest takie łatwe, czy nie.  A jeśli poprowadzimy przez jakichś czas działalność  gospodarczą, to nabierzemy szacunku również do  tych, który na co dzień tę działalność gospodarczą  prowadzą.  Dziękuję bardzo.  

Mirosław Suchoń
Bardzo dziękuję. Panie Marszałku! Panie Ministrze! Wysoka Izbo!  Mam dwa pytania. Pierwsze dotyczy projektowanego  art. 15ze1. Otóż oczywiście ta dolegliwość czynszowa  zwłaszcza dla małych firm, małych sklepików jest  niezwykle istotna. Natomiast pytanie jest takie: Dlaczego projektując te przepisy rząd nie zaproponował odniesienia do  faktycznie prowadzonej bądź nieprowadzonej działalności? Wiemy przecież, że część z tych sklepów,  zwłaszcza dużych, zagranicznych sieci handlowych,  funkcjonowała. Funkcjonowały apteki, funkcjonowały sklepy budowlane. W związku z tym wydaje się, że  jednak one powinny być inaczej traktowane niż te,  które były zamknięte. Dlaczego nie ma równowagi  tych stron? Po drugie: Z jakich powodów w tej ustawie znalazł  się przepis dający prezesowi Rady Ministrów nieprawdopodobnie szerokie uprawnienia dotyczące zlecania zadań, zlecania  pewnego rodzaju  prac związanych z informatyzacją? Dlaczego w zaproponowanych przepisach nie ma żadnej kategorii  weryfikacji ekonomicznej i weryfikacji gospodarności? Dziękuję bardzo. 

Radosław Fogiel
 Dziękuję bardzo. Panie Marszałku! Wysoka Izbo! Mam zaszczyt  przedstawić sprawozdanie Komisji Spraw Zagranicznych o pilnym rządowym projekcie ustawy o zmianie  ustawy o służbie zagranicznej z druku nr 1163. 14 maja br. marszałek Sejmu skierowała projekt  do Komisji Spraw Zagranicznych do pierwszego czytania. Komisja Spraw Zagranicznych po przeprowadzeniu pierwszego czytania oraz po rozpatrzeniu  projektu na swoim posiedzeniu wnosi, by Wysoki  Sejm raczył uchwalić załączony projekt ustawy do  sprawozdania. Na wniosek posłów zostało załączonych 11 wniosków mniejszości. Dziękuję serdecznie.  Szanowny Panie Marszałku! Wysoka Izbo! W imieniu klubu Prawo i Sprawiedliwość mam zaszczyt i przyjemność przedstawić stanowisko wobec nowelizacji  ustawy o służbie zagranicznej.  Podobnie jak to było w przypadku oryginalnej  ustawy, klub Prawa i Sprawiedliwości będzie głosował za jej przyjęciem i w pełni popiera rozwiązania  tutaj zaprezentowane. O czym przede wszystkim  warto przy tej okazji wspomnieć? Po pierwsze, uprzedzając słowa, które zapewne  padną z tej mównicy podczas wystąpień przedstawicieli opozycji, pragnę zauważyć, że na wniosek rządu  jest to pilny projekt ustawy, w związku z czym jest  on procedowany tak, jak jest to przyjęte dla tego typu  projektów. Stąd szybka ścieżka zarówno w komisji,  jak i w Sejmie. To po pierwsze. Po drugie, ten projekt, co jest jego głównym założeniem, zmienia, nowelizuje lub dostosowuje do obecnej sytuacji, w dużej mierze spowodowanej pandemią  koronawirusa, dużą część przepisów dotyczących  zatrudnienia w służbie zagranicznej, regulacji wynagrodzeń, szeroko pojętych praw pracowniczych. Dość  przywołać chociażby przykład sytuacji, w której pracownik czy dyplomata zostaje uznany w państwie  przyjmującym za persona non grata. Wprowadzamy  tutaj zapisy, które w takiej sytuacji zapewnią i ze  strony pracownika, i ze strony pracodawcy, czyli Ministerstwa Spraw Zagranicznych, dochowanie przepisów prawa pracy. Warto też wspomnieć o jednej zmianie w tej ustawie, bardzo istotnej, bardzo znaczącej i bardzo  wzmacniającej rolę parlamentu. Do tej pory fakt, że  kandydaci na ambasadorów Rzeczypospolitej Polskiej byli przedstawiani i prezentowali się przed posłami członkami Komisji Spraw Zagranicznych, wynikał z sejmowego zwyczaju i tradycji. Ta ustawa zawiera nowy przepis, który został wprowadzony również na wniosek parlamentarzystów klubu Prawo  i Sprawiedliwość, by tę tradycję przekuć w prawo. Od  tej pory, jak Wysoki Sejm przyjmie tę ustawę, będzie  obowiązek, by Komisja Spraw Zagranicznych wyraziła swoją opinię na temat kandydata na ambasadora. Uważam to za bardzo istotną zmianę, w znaczący  sposób wzmacniającą rolę posłów na Sejm RP. Za  czasów poprzednich kadencji mieliśmy do czynienia  z sytuacjami, kiedy ta tradycja nie była przestrzegana. Były przypadki, kiedy już powołani ambasadorzy  spotykali się z Komisją Spraw Zagranicznych dopiero po jej wnioskach. Jak wspomniałem – już po powołaniu. W tym momencie, po tej nowelizacji unikniemy takich sytuacji, co z naszego, parlamentarzystów, punktu widzenia jest bardzo korzystne.  W związku z tym wszystkim, jak wspomniałem  na początku, klub Prawa i Sprawiedliwości popiera  przedłożenie z druku nr 1163. Dziękuję serdecznie. 

Marek Krząkała
Szanowny Panie Marszałku! Panie Ministrze!  Wysoka Izbo! Gdy pojawiła się informacja, że ustawa  o służbie zagranicznej ponownie trafia pod obrady  Sejmu, mieliśmy nadzieję, że rząd dokonał refleksji  i wyciągnął wnioski ze wszystkich krytycznych uwag,  którymi próbowano ratować treść tej ustawy. Niestety tak się nie stało. Paradoksem jest to, że nowelizujemy ustawę, która jeszcze nie zdążyła wejść w życie,  a już zawiera kilkadziesiąt poprawek. Na rządzie  mści się fakt, że w styczniu ustawa była procedowana bez konsultacji, bez wysłuchania publicznego, bez  głębszej refleksji nad tak istotną materią, jaką jest  służba zagraniczna. Mimo tłumaczeń pana ministra Wawrzyka, którego cenię i szanuję, na wczorajszym posiedzeniu  komisji, że mamy pandemię i pracujemy w trudnych  warunkach, nie sposób oprzeć się wrażeniu, że mamy  do czynienia z nieuzasadnionym pośpiechem i delikatnie mówiąc, niedbałością legislacyjną. To rząd  wprowadził w naszym Sejmie nocny tryb procedowania z pominięciem konsultacji czy wysłuchania publicznego. Robiliście tak z ustawami o Trybunale  Konstytucyjnym, Sądzie Najwyższym czy Krajowej  Radzie Sądownictwa. Te siłowe rozwiązania kiedyś  się na rządzie zemszczą, bo łatwo jest coś zniszczyć,  ale o wiele trudniej jest odbudować przyzwoitą jakość  legislacji i jakość naszego parlamentu. Odnosząc się szczegółowo do projektu ustawy, powiem, że na uwagę zasługuje fakt, że uwzględniliście  zastrzeżenia dotyczące praw kobiet wychowujących  małe dzieci i okres macierzyństwa czy urlopu rodzicielskiego nie oznacza czasowej niemożności wykonywania obowiązków służbowych w placówce zagranicznej. Doprecyzowaliście też definicję członka rodziny i umożliwiacie nadanie stopnia dyplomatycznego osobom, które ukończyły Krajową Szkołę Administracji Publicznej.  Niestety na tym dobre rozwiązania się kończą.  Ustawa o służbie zagranicznej jest zła z kilku powodów. Przede wszystkim zdegradowano status dyplomaty zawodowego, zrównując go ze statusem pracowników bez przygotowania i doświadczenia zawodowego. 

Maciej Gdula
Dziękuję bardzo. Smutno mi, panie marszałku, i smutno mi, Wysoka Izbo, bo to dzisiaj bardzo smutna okazja. Procedujemy nad projektem ustawy, który poprawia ustawę, nad którą procedowaliśmy zaledwie kilka miesięcy temu, w styczniu. W styczniu Prawo i Sprawiedliwość nas przekonywało, że to jest dobra ustawa  i należy ją jak najszybciej przegłosować. Dzisiaj, gdy  patrzę na ławy Prawa i Sprawiedliwości, nie dziwię  się, że są zupełnie puste. Nie ma nikogo z Prawa  i Sprawiedliwości. Chyba nie pojawili się tutaj ze  wstydu, bo rzeczywiście jest się czego wstydzić. Ta  ustawa, nad którą dzisiaj procedujemy, to ustawa,  która składa się w zasadzie z 20 poprawek, które starają się tamtą ustawę naprawić, ale tak naprawdę  tego nie da się zrobić.  Przyznam, że wczoraj byłem bardzo zdziwiony  tym, jak wyglądało procedowanie nad kolejną ustawą. Cały czas poseł Fogiel przyjmował heroicznie na  siebie poprawki zgłaszane przez legislatorów, bo i ta  ustawa zgłoszona jest na łapu-capu. To jest produkcja  prawa na agrafki, na gumę do żucia. Tak się nie powinno procedować. Bardzo smutne jest też to, w co  zmieniono posłów Prawa i Sprawiedliwości. Bo dzisiaj to są dla Jarosława Kaczyńskiego przede wszystkim jakieś manekiny do głosowania, a nie posłowie,  którzy powinni pracować i powinni się domagać godności procesu legislacyjnego. Jestem tym oburzony.  Oburzony jestem też tym, co się robi z polską dyplomacją, bo to jest pomysł na to, żeby dyplomację  tak naprawdę zmienić na dyplomatyczne pospolite  ruszenie. Otwiera się szeroko drzwi dla ludzi, którzy  przede wszystkim będą jednak wierni partii. To jest  niesamowicie smutne. To nie jest żadna łaska, to,  o czym mówił poseł Fogiel, który jest sprawozdawcą  tej ustawy, bo to, że jest konieczne wysłuchanie przed  komisją, to jest tylko potwierdzenie tego, że to są  nominaci partyjni. To komisja, w której większość  partyjna będzie miała decydujące zdanie, będzie ich  akceptować. To nie jest więc żadne wzmocnienie parlamentu, tylko wzmocnienie polityczności służby  dyplomatycznej. Moim zdaniem nie o to w dyplomacji  chodzi.  Jest jeden znamienny fragment nowej proponowanej ustawy. Otóż rozszerza się formułę przysięgi.  Mówi się o tym, że składając przysięgę, dyplomata  może wypowiedzieć słowa: Tak mi dopomóż Bóg.  Wydaje mi się, że to mówi wszystko, bo tylko wiara  w opatrzność może sprawić, że ta inicjacja służby dyplomatycznej jakoś będzie przełknięta. Otóż ja wierzę  

Marek Krząkała
w to, że dyplomacja powinna być profesjonalna, a nie  oparta na wierze w opatrzność. Wierzę w to, że powinna się opierać na kompetencjach, a nie wierze  w jakąś nadludzką siłę. Jeżeli wiara jest dla kogoś  ważna, powinna zostać prywatna. Natomiast państwo powinno się opierać na prawie, kompetencjach,  profesjonalizmie. Jeżeli od tego odchodzimy i przede  wszystkim staramy się państwo skleić plasteliną, to  przyszłość przed nami jest ciemna.  My nie przyłożymy ręki do głosowania za tą ustawą. Klub Lewicy będzie przeciw. Dziękuję bardzo.   

Władysław Teofil Bartoszewski
Panie Marszałku! Wysoka Izbo! Panie Ministrze!  Od czasów mojego dzieciństwa kojarzyłem MSZ  z aleją Szucha. 5 lat temu ministerstwo przeniosło  się mentalnie do Janowa Podlaskiego i poszło drogą  słynnej niegdyś stadniny koni. A w styczniu br. dołączyło do matriksa stworzonego przez dwóch Amerykanów polskiego pochodzenia, którzy jednak tej wolty MSZ w swoim scenariuszu filmu nie przewidzieli.  W styczniu rząd polski przeforsował w 36 godzin  destrukcyjną ustawę demontującą polską służbę zagraniczną. Projekt ustawy miał 92 artykuły. Na posiedzeniu komisji wiceminister miał czelność, nie pan  minister Wawrzyk, wiceminister miał czelność pouczać jej członków, jak mają pracować. Powinien zostać zdyscyplinowany za to. Natychmiast okazało się  wtedy, że to MSZ nie wie, jak pracować, gdyż podczas  obrad Komisji Spraw Zagranicznych Biuro Legislacyjne Sejmu kwestionowało praktycznie każdy artykuł, a jeden określiło jako sprzeczny z konstytucją.  Pracowaliśmy do godz. 3 nad ranem nad tą katastrofalną ustawą. Większość rządowa w komisji,  a potem na sali sejmowej mimo to ten bubel prawny  uchwaliła w ekspresowym tempie. Wskutek takiego  bezmyślnego procedowania, zanim ustawa wejdzie  w życie w czerwcu, rząd zgłosił już w trybie pilnym  poprawki, które komisja musiała natychmiast rozpatrzyć. Do 92 artykułów ustawy rząd zgłosił 21 poprawek, a do tych poprawek jeszcze dwie autopoprawki. Świadczy to o kompletnym niechlujstwie  legislacyjnym. A wydawało mi się, że w MSZ jest  bardzo dużo prawników.  Przeforsowanie tej ustawy w styczniu miało trzy  cele, prawdziwe cele, a nie to, o czym słyszeliśmy od  pana posła sprawozdawcy. Po pierwsze, pozbycie się  dyrektora generalnego z Ministerstwa Spraw Zagranicznych i zastąpienie go nowym szefem służby zagranicznej. Wniesione wczoraj poprawki przewidują  wszakże, iż nowy szef będzie miał zamrożone kompetencje do 2023 r., czyli teoretycznie istnieje, ale nic  nie może zrobić. To jest równoległa rzeczywistość  i czysty matrix. Drugim celem było pozbycie się zawodowych dyplomatów i zastąpienie ich na stanowiskach ambasadorskich przez zwolenników partii  rządzącej bez względu na ich brak doświadczenia,  wiedzy i znajomości języków obcych. Daje to rządowi  ponad 100 miejsc w naszych ambasadach dla jego  popleczników. MSZ obłudnie tłumaczył, że Stany  Zjednoczone Ameryki też wysyłają ludzi spoza zawodowej służby zagranicznej na stanowiska ambasadorów. Ministerstwo nie raczyło jednak powiedzieć, że  od połowy lat 50. poprzedniego wieku tylko 30% ambasadorów amerykańskich nie wywodziło się ze służby zagranicznej, a ten procent rzeczywiście wzrósł za  kadencji pana prezydenta Trumpa do 40%, ale nie do  100%, jak w tej chorej ustawie. Departament Stanu  notabene do tej pory uznaje, w przeciwieństwie do tej  ustawy, kategorię ambasadorów tytularnych. Komisja Zakładowa NSZZ „Solidarność” Pracowników  Służby Zagranicznej RP zgłosiła bardzo krytyczne  uwagi do tej ustawy, które mnie również przesłała.  Tylko szaleńczy artykuł o dyskryminacji kobiet został uwzględniony. Przy okazji i z naruszeniem prawa pracy, Kodeksu pracy postanowiono pozbyć się  doświadczonych pracowników służby zagranicznej,  obligatoryjnie, czyli przymusowo, wygaszając stosunki pracy ze względu na osiągnięcie wieku emerytalnego. O tym mówi art. 41 ustawy, który powinien  zostać oczywiście usunięty.  Praca w MSZ wymaga wykształcenia, znajomości  języków, wiedzy i doświadczenia, które nabywa się  przez lata. Problem w tym, że tacy dyplomaci mają  rozum i własne zdanie i nie będą bezmyślnymi wykonawcami poleceń partyjnych. Ta ustawa, nawet  z poprawkami, powinna wylądować w koszu na śmieci. Nasz klub będzie głosował przeciw. Dziękuję bardzo.  

Krystian Kamiński
Panie Marszałku! Wysoka Izbo! Znów obradujemy  nad ustawą o służbie zagranicznej. Znów obradujemy  w trybie pilnym. Normalnie dzień świstaka. I wie  pan co? Jestem przekonany, że parę miesięcy znów  będziemy debatować nad ustawą o służbie zagranicznej i znów w trybie pilnym. Bo to, co państwo wczoraj  

Maciej Gdula
zrobili, nie różni się niczym od tego, co zrobiliście  w styczniu. Mógłbym dzisiaj puścić na tablecie swoje  przemówienie ze stycznia, gdzie mówiłem, że się spotkamy za parę miesięcy. A za parę miesięcy będę  mógł puścić dzisiejsze przemówienie, gdzie mówię, że  znów się spotkamy za parę miesięcy.  Przypomnę, co było w styczniu. W środę rano mieliśmy pierwsze czytanie, wyznaczone już było sprawozdanie komisji na czwartek rano, a jeszcze nie był  nawet wyznaczony termin posiedzenia samej komisji.  Posiedzenie komisji rozpoczęliśmy ok. godz. 18, skończyliśmy o godz. 3 w nocy. W tym czasie zgłaszaliśmy  szereg poprawek, wszystkie zostały odrzucone. Biuro  Legislacyjne do każdego artykułu zgłaszało poprawki, mówiło o niekonstytucyjności części poprawek.  I co wtedy było? Akurat tam nie było pana wiceministra, był inny wiceminister, ale powiedział: My  wiemy lepiej, my wiemy lepiej, co jest poprawne, my  wiemy lepiej, jak wygląda konstytucja i co jest zgodne z konstytucją, co tam jakieś Biuro Legislacyjne,  my wiemy to lepiej. W czwartek drugie czytanie,  w czwartek sprawozdanie komisji, głosowanie i w 36 godzin uchwaliliście taki bubel prawny.  A co było wczoraj? Ponad 20 poprawek, Biuro Legislacyjne do każdej praktycznie musiało coś dodać.  Kompletne niechlujstwo, kompletne niechlujstwo,  naprawdę. Żeby po raz kolejny mówić nam, że nie  było czasu? Pan minister wczoraj był łaskaw powiedzieć, że projekt ustawy był tak niechlujny, bo był  czas COVID-owy i nie mieli czasu dobrze przygotować projektu ustawy, i trzeba było go teraz dostosować. Tylko jak wyglądają poprawki? Np. poprawka 6., w art. 33 w ust. 1 dodaje się zdanie  drugie w brzmieniu: Ślubowanie może być złożone  z dodaniem słów „Tak mi dopomóż Bóg”. Naprawdę  czas COVID-u doprowadził do tego, że w oryginalnym projekcie ustawy nie znalazło się to? Przecież to  jest typowe niechlujstwo. Ja nie wiem, czy państwo  po prostu stwierdzili, że muszą cokolwiek przegłosować. Było takie zlecenie z góry: szybko dopchajcie,  cokolwiek, żebyśmy mogli pozmieniać naszą dyplomację. Bo tak to wyglądało!  Ja nie wiem. Jeśli ta ustawa, te poprawki, mają  przywrócić blask naszej dyplomacji, mają coś zmienić  w naszej dyplomacji, mają przynieść chlubę naszym  dyplomatom, to nie w ten sposób, bo każdy, kto będzie widział, jak pracowaliśmy nad tym, wie, że to  nie może się dobrze skończyć. Jestem naprawdę zdziwiony. Mieliście tyle czasu na przygotowanie, przecież nie rządzicie od wczoraj, rządzicie już 6 lat. I co?  I ta ustawa, i te poprawki zostały zrobione, nie wiem,  w dwa dni, bo tak to wygląda. Jest to przykre, bo  może intencje gdzieś tam były dobre, ale wszystko,  co w ramach tego zrobiliście, doprowadzi do obniżenia statusu wszystkich pracowników służby dyplomatycznej. Wy sobie zdajecie z tego sprawę, a i tak  w to brniecie. Zamiast dać sobie czas, popracować  nad tym wszystkim, pokazać, że wspólnie możemy  to zrobić. Przecież nam, pozostałym posłom w Komisji Spraw Zagranicznych, też zależało, żeby ta ustawa  była dobra, żeby podnieść prestiż naszej służby, ale  jakiejkolwiek poprawki nie zgłosiliśmy, o czymkolwiek nie chcieliśmy dyskutować, to było jedno: rząd  negatywnie odnosi się do państwa poprawki. No i tyle,  i koniec, i wszyscy zadowoleni.  Jedna z poprawek Konfederacji dotyczyła tego,  żeby ambasador miał wyłącznie polskie obywatelstwo. Jest to całkowicie logiczna sytuacja, no bo  dziwne by było, bo nie można dwóm panom służyć,  tak? Dlatego ambasador powinien mieć wyłącznie  polskie obywatelstwo, taką poprawkę zgłosiliśmy.  Ona przepadła, ponieważ wiemy, że jeden z ambasadorów ma co najmniej podwójne obywatelstwo. I pytanie: Czy chcecie więcej takich ambasadorów? Czy  poprawka nie przeszła? Czy cała ustawa, czy cały  artykuł zostały stworzone tylko po to, żeby jeden ambasador mógł zostać? Bo jeśli tak, to jest to wyjątkowa sytuacja, że piszemy jeden artykuł w projekcie  ustawy tylko pod jednego ambasadora. Naprawdę  jestem zdziwiony tym postępowaniem i uważam, że  nie przyniesie to wam chluby. Co prawda pozmieniacie tych ambasadorów, wyrzucicie wszystkich , powstawiacie swoich, ale nie przyniesie to wam  chluby, ponieważ każdy będzie wiedział, że to było źle  zrobione, i następne rządy – a miejmy nadzieję, że  będą to rządy Konfederacji – będą musiały tę sytuację  naprawić, a zajmie to niestety dużo czasu. Dziękuję. 

Joanna Mucha
Bardzo dziękuję, panie marszałku.  Panie Marszałku! Wysoka Izbo! Mam przyjemność przedstawić stanowisko Koła Parlamentarnego  Polska 2050 wobec nowelizacji ustawy o służbie zagranicznej.  Może powiem od razu, i nie będzie to dla nikogo  zaskoczeniem, że będziemy głosowali przeciw tej ustawie, bo jest to projekt o wielkiej rewolucyjnej wymianie kadr, z kadr profesjonalnych na PiS-owskie. Tak  należy ten projekt podsumować i w nim naprawdę  nie chodzi o nic więcej. Powiem tak: jeśli nasza służba dyplomatyczna pracuje wobec naszych partnerów  za granicą w taki sposób, jak ministrowie pracowali  na posiedzeniach komisji, to jestem bardzo zaskoczona, że jeszcze nie jesteśmy w stanie wojny z jakimś  państwem, bo to chyba trzeba byłoby potraktować  jako cud. Wiem, że państwo wszędzie widzicie wrogów, wszędzie widzicie zagrożenie, spiski, a siebie  postrzegacie jako otoczoną wrogami ofiarę, ale proszę o to, że zanim naszkodzicie nam jeszcze bardziej  

Krystian Kamiński
za granicami Polski, przyjmijcie do wiadomości, że  za granicą są partnerzy, z którymi się negocjuje,  a nie wrogowie, z którymi się walczy. A teraz opowiem państwu, jak było z tą ustawą.  Zwolniona przez premiera z obowiązku wcześniejszego  tworzenia założeń ustawa wpływa do Sejmu 13 stycznia, zakłada kompletnie nowy model działania służby zagranicznej. Dwa dni w Sejmie, pierwsze czytanie 20 stycznia, drugie i trzecie czytanie 21 stycznia.  Senat odrzuca ją w całości jako bubel, który nie nadaje się do dalszego procedowania. Sejm oczywiście  stanowisko Senatu odrzuca, ustawa jest opublikowana 15 marca, ma wchodzić w życie 16 czerwca. Czyli  jesteśmy w trakcie vacatio legis i zmieniamy tę ustawę. To jest po prostu kosmos. To jest standard pracy  PiS-owskich służb. Sześć stron poprawek. Co się  dzieje na posiedzeniu komisji? Pan poseł Fogiel pogubiony w artykułach, w poprawce, poprawia poprawkę autopoprawką, którą również trzeba poprawić. Zgłasza w niewłaściwym momencie procedowania, biuro legislacyjne prosi o 10 minut przerwy, żeby  wyjaśnić sprawę z wnioskodawcą. Zawieszone prace  nad poprawką i procedowanie w innym miejscu druku. Muszę powiedzieć, że takiego chaosu i takiego  popisu niechlujstwa naprawdę dawno nie widziałam  w naszym Sejmie.  Pan minister Wawrzyk. A podobno pan minister  i tak zachowywał się lepiej niż poprzednik na wcześniejszych posiedzeniach komisji. Państwa kandydat  na rzecznika praw obywatelskich jest opryskliwy  i sarkastyczny wobec posłów, którzy są na sali. Na  pytanie o kwalifikacje szefa służby zagranicznej odpowiada, że przecież wymagania nie mogą być wyższe niż na szefa administracji, czyli metoda waszego  działania jest prosta. Najpierw obniżyć standardy  w jednym miejscu, a potem równać wszystko w dół.  Tak daleko w dół, że naprawdę nie starcza nam wyobraźni. Ale wy pokazujecie, że można, że dajecie  radę. Te założenia, które są w tej ustawie, to, że ma  być otwarcie na ludzi nauki, ekspertów, ludzi biznesu, urzędników To dlaczego, proszę państwa, drodzy wnioskodawcy, nie powiesić wysokiej poprzeczki,  skoro to mają być tacy ludzie, nie wymagać od nich  wysokich kwalifikacji. Ale nie, bo po co? Szczerze? Bo  po prostu nie macie wystarczająco dużej grupy waszych rodzin, waszych przyjaciół, żeby mogli później  pojechać na długą wycieczkę zagraniczną i przy okazji zarobić trochę kasy. Powstanie stanowisko ministra pełnomocnego.  Chyba mi się wydaje, że paru osobom po prostu marzy się bycie ministrem, bo nawet w tym rządzie,  gdzie jest najwięcej ministrów, niż kiedykolwiek było  w Polsce, nie wszyscy się zmieścili w przypadku tek  ministerialnych, a niektórym się marzy, żeby mówiono do nich: panie ministrze. Taki pan minister nie  będzie musiał mieć wyższego wykształcenia ani znać  dwóch języków obcych. Niesłychane. Naprawdę nasza  służba zagraniczna chyba nigdy tak nisko się nie  znajdowała. I wreszcie zmuszenie dyplomatów do przechodzenia na emeryturę w wieku 65 lat. Manewr przecież  dokładnie ten sam, który został wykonany w przypadku sędziów, komorników i prokuratorów. To jest  jawna dyskryminacja. Miejmy nadzieję, że znajdzie  finał w sądach. I konwent do podejmowania personalnych decyzji.  Kolejna atrapowa instytucja, takie PiS-owskie grono,  które będzie znów imitowało instytucję państwa polskiego.  Ta ustawa jest straszna. Naprawdę, tak jak wszyscy wiemy i znamy standardy PiS-owskie, myślę, że  nikt z nas nie spodziewał się, że można aż tak złą  ustawę przedstawić Sejmowi. Tak jak powiedziałam  na początku, będziemy głosować przeciwko tej ustawie. Dziękuję.   

Andrzej Grzyb
Panie Marszałku! Wysoka Izbo! Przede wszystkim zastanawiające jest to, przecież pamiętamy, że  21 stycznia uchwaliliśmy ustawę, nową ustawę o służbie zagranicznej. Oto ustawa ma wejść w życie w połowie czerwca. Jeszcze ta ustawa nie weszła w życie,  a już dokonujemy zmiany tejże ustawy, i to w tak  kardynalnych sprawach jak chociażby kwestia wieku  emerytalnego. Jeszcze jest to tak poprowadzone, że  to się skończy prawdopodobnie wnioskiem do Trybunału Konstytucyjnego o zasadność tego rozstrzygnięcia czy w wielu innych sprawach. 21 poprawek do  ustawy, która ma dziewięćdziesiąt kilka artykułów,  to nie jest dobre świadectwo wystawione wnioskodawcom tej ustawy. Niezależnie od tego ta zmiana  ustawowa zawiera oczywiście wiele błędów.  Podam taki jeden przykład. Skoro mają być przesłuchiwania kandydatów na ambasadorów przed Komisją Spraw Zagranicznych, to czy w sprawach europejskich powołana w Sejmie Komisja do Spraw  Unii Europejskiej , która jest 10-procentowym składem reprezentującym skład polityczny polskiego parlamentu, też nie powinna być uprawniona  do tego, żeby kandydat na szefa przedstawicielstwa  przy Unii Europejskiej był przesłuchiwany w obec

Joanna Mucha
ności tej komisji? Ustanawiamy pewne reguły gry,  funkcjonowania w sprawach europejskich, a tutaj  uważamy, że to nie jest potrzebne. Dziękuję bardzo.   

Krystian Kamiński
Mam jedno konkretne pytanie. Wczoraj, zresztą  tak samo jak w styczniu, odrzucili państwo poprawkę Konfederacji dotyczącą tego, aby ambasadorowie  i stali przedstawiciele mieli wyłącznie polskie obywatelstwo. Czy w związku z tym można przyjąć, że ten  artykuł mówiący o tym, że ambasador może mieć  podwójne obywatelstwo, dotyczy tylko tej jednej osoby, która ma je obecnie, i nie chcą jej państwo wykluczyć, czy planują państwo w przyszłości również więcej takich osób, które mają podwójne obywatelstwo,  umieścić jako ambasadorów lub stałych przedstawicieli Polski? Dziękuję. 

Michał Gramatyka
Szanowny Panie Marszałku! Panie Ministrze!  Wysoka Izbo! Promocja aktywności zawodowej i społecznej seniorów – to jest jedno z wiodących haseł  waszego, patrzę w stronę PiS, poprzedniego planu  5-letniego, który dla niepoznaki nazwaliście „Strategią na rzecz odpowiedzialnego rozwoju”. Złota jesień życia – takie hasło znajduje się również w obecnym planie 5-letnim, który dla niepoznaki nazwali  państwo Polskim Ładem. Chodzi o zachęcenie seniorów do pracy po ukończeniu 65. roku życia. Chyba że  są dyplomatami, bo wtedy na mocy art. 4 przedłożenia w charakterze prezentu urodzinowego ich stosunek pracy wygasa z mocy prawa. Taki prezent szykujecie dla doświadczonych dyplomatów. To jest  przepis niezgodny z Kodeksem pracy, to jest przepis  naruszający normy polskiej konstytucji. Art. 32: nikt  nie może być dyskryminowany bez względu na powód.  To nazywa się ageizm. To bazuje na  stereotypach. Jest to zachowanie piętnowane i wytykane palcami we wszystkich rozwiniętych krajach.  Wstydźcie się.  

Grzegorz Rusiecki
Panie Marszałku! Wysoka Izbo! Dyskusja na temat zmiany ustawy regulującej kwestię naszych  służb dyplomatycznych to jeden wielki wstyd. Ustawa przyjęta przez tę Izbę w styczniu, która nie weszła  jeszcze w życie, jest dziś przez was poprawiana. Co  gorsza, nawet przy tych poprawkach Biuro Analiz  Sejmowych składa liczne uwagi. To jest wstyd dla  tych wielu wspaniale wykształconych polskich pracowników ambasad i urzędów konsularnych, że muszą przyglądać się temu, że mamy nominowanych na  funkcje ambasadorów czy konsulów nominatów partyjnych, którzy kompletnie nie mają do tego kwalifikacji. I to już nie jest wstyd tylko dla PiS-u, to jest  wstyd dla Polski. Proszę, przemyślcie to państwo,  dlatego że to są osoby, które będą reprezentowały  majestat Rzeczypospolitej za granicą.  

Wanda Nowicka
Szanowny Panie Marszałku! Wysoka Izbo! Ustawa o służbie zagranicznej wpisuje się w prowadzoną  przez PiS konsekwentnie od samego początku politykę wymiany elit we wszystkich sektorach życia  publicznego. PiS z konsekwencją godną lepszej sprawy od początku swoich rządów wymienia fachowców  np. w sądownictwie i całym wymiarze sprawiedliwości i zastępuje ich miernymi, ale wiernymi, którzy  wykonają każdy, nawet najbardziej haniebny rozkaz  władzy. Teraz przyszła pora na służbę zagraniczną.  Tworząca się nowa klasa dyplomatów, jak ambasador  Przyłębski w Niemczech czy zastępca ambasadora  w Czechach, który grozi rządowi Czech pogorszeniem stosunków dyplomatycznych z Polską, jeżeli  Polki nadal będą mogły przerywać ciążę w Czechach,  przynosi nam wstyd na arenie międzynarodowej.  A co będzie dalej, kiedy ustawa wejdzie w życie? Ustawa nie dość, że szkodliwa , to jeszcze bubel.  

Andrzej Grzyb
Naprawdę wstyd, że po 6 latach rządów nie umiecie  pisać ustaw. Kiedy wreszcie nauczycie się pisać ustawy, których nie trzeba będzie następnego dnia poprawiać?  

Agnieszka Hanajczyk
Panie Marszałku! Wysoka Izbo! Panie Ministrze!  Odnosząc się do proponowanego projektu, w zasadzie  można tylko wartościować emocje, złe emocje.  Chcę powiedzieć, że na początku pan poseł sprawozdawca Fogiel uprzedził słowa opozycji. W pana  wystąpieniu była jedna mocna strona, panie pośle.  To były te turkusowe ramki, w których pan się pojawił, one były bardzo ładne. I to wszystko, naprawdę  to wszystko, na całą resztę należałoby spuścić zasłonę miłosierdzia. Zastanawiam się, czy to jest Sejm,  czy to jest jakiś roller coaster, czy leci z nami pilot,  czy jest to po prostu ministerstwo głupich kroków,  bo jeżeli od stycznia w trakcie vacatio legis państwo  wprowadzacie poprawki, autopoprawki, to w zasadzie  cały projekt został zmiażdżony. Zresztą po raz kolejny musieliście państwo to usłyszeć.  Chcę  natomiast zapytać o inną rzecz. Zacznijmy od fundamentu. Czy państwo słyszeli kiedyś o zasadzie konstytucyjności, o zasadzie stabilności i kontynuacji  w prawie, o zasadzie społecznych konsultacji czy o zasadzie odpowiedniego czasu na dyskusję? Może zacznijcie od tego, wtedy będzie wam zdecydowanie  łatwiej tworzyć dobre prawo. Dziękuję.  

Małgorzata Niemczyk
Panie Marszałku! Wysoka Izbo! Ta nowela pokazuje, jakich ludzi mamy w rządzie PiS-u, jacy ludzie  tam pracują. Nie jesteście fachowcami, wasz pośpiech  jeszcze to pogarsza. Robicie ustawy bez konsultacji,  bez wysłuchania. Tworzycie buble prawne. Ustawa,  która nie weszła w życie, jest poprawiana i macie się  wyrobić do 16 czerwca. Podobno miała być sukcesem,  a okazała się wpadką. Dużo tych wpadek. Procedowanie w Sejmie potrwało 2 dni. Złożono wnioski  o odrzucenie. Senat w całości odrzucił, bo ta ustawa  była zła i nie było co w niej poprawiać. Służba dyplomatyczna powinna być jak kadra olimpijska: najlepsi z najlepszych. Reprezentować nasz kraj powinni  ludzie wybitni. Tymczasem jeśli chodzi o liczbę poprawek, to uuu i hu, hu. Wstyd mi.  Szanowni Państwo! Na koniec refleksja, bo uważam, że klubik z ligi orlikowej  okaże się  lepszym reprezentantem kraju w rozgrywkach międzynarodowych dziesięciolatków niż planowana służba dyplomatyczna, którą nam szykujecie. Dziękuję.   

Krzysztof Grabczuk
Panie Marszałku! Wysoka Izbo! Nie ma nic gorszego dla tworzenia prawa aniżeli pisanie ustaw na  kolanie. Wszystkie kluby opozycyjne mówiły kilka  tygodni temu, że to jest zła ustawa, zwłaszcza że dotyczy tak delikatnej materii, i że nad tym trzeba się  pochylić i stworzyć dobrą ustawę, która będzie służyła wszystkim Polakom. Sztuka dyplomacji jest jedną z najtrudniejszych sztuk. Panie ministrze, czasy  nie są łatwe i łatwe nie będą. Dlatego, jeśli tworzymy  prawo, myślmy o tym, jakie będą tego następstwa.  Proszę państwa, państwo wysyłacie amatorów do  zawodowców, tak jak wysyłalibyście amatora boksera do zawodowego boksera. Dostaniecie w szczękę,  będziecie leżeć na deskach. Ale najgorsze jest to, że  będzie to kosztem Polski.  Dziękuję bardzo.  

Mirosław Suchoń
Bardzo dziękuję. Panie Marszałku! Panie Ministrze! Wysoka Izbo!  Moje pytanie nie dotyczy stricte projektu nowelizacji ustawy, ale dotyczy samej ustawy. Przyznam  szczerze, że kiedy usłyszałem, że państwo będą tworzyć ten projekt i że on będzie przygotowany w taki  sposób, żeby gwarantował, aby nie prześlizgnęła się  tam nawet jedna nieodpowiednia osoba, tj. bez kompetencji, bez wykształcenia, bez odpowiedniego poziomu patriotyzmu w sercu, pomyślałem, że przepisy będą sprzyjały właśnie naborowi najlepszych z najlepszych. 

Wanda Nowicka
Muszę powiedzieć, panie ministrze, że srodze się  zawiodłem. Powiedziałbym, że rozczarowanie jest  bardzo duże, ponieważ liczyłem na to, że będziecie  w stanie wznieść się ponad poziom, który zwykle  państwo reprezentujecie, i jako rząd stworzycie ustawę, która zagwarantuje wspaniały korpus służby  zagranicznej. No i teraz podstawowe pytanie, panie  ministrze: W jakim celu utworzona jest ta służba?  Bardzo bym prosił, żeby pan odpowiedział na to pytanie, bo w mojej ocenie  ta ustawa będzie  sprzyjać tworzeniu korpusu tzw. bmw, czyli biernych,  miernych, ale wiernych. Oczywiście nie wszyscy pracownicy, nie wszyscy dyplomaci trafią do tej kategorii, ale jednak mam wrażenie, że nacisk w tej ustawie  został położony właśnie na to, żeby tam nie prześlizgnęła się mysz, tylko w tym negatywnym znaczeniu.  Panie ministrze, po co taka służba dyplomatyczna?  Dziękuję. 

Jan Szopiński
Panie Marszałku! Wysoka Izbo! Szanowny Panie  Ministrze! W styczniu br. Sejm przyjmuje ustawę,  którą po kilku miesiącach poprawia. Czy ta ustawa  dotyczy gospodarki, dotyczy zdrowia Polaków? Nie,  ta ustawa dotyczy kadry dyplomatycznej. Szanowny  panie ministrze, pan był kandydatem na rzecznika  praw obywatelskich, wtedy pan się wypowiadał na  temat równego traktowania Polaków. Co pan ma dzisiaj Polakom do powiedzenia, jeżeli pan chce w dniu  65. urodzin zwolnić polskich dyplomatów z placówek  dyplomatycznych? Szanowny Panie Ministrze! Ja pana tylko zapytam, czy pan prezes do końca zna założenia tej ustawy. Bo jestem przekonany, że będzie bardzo niezadowolony. Druga kwestia to jest kwestia dotycząca polskich  dyplomatów, którzy nie mają wyższego wykształcenia, nie znają dwóch języków. Czy my naprawdę idziemy w takim kierunku w polskiej służbie zagranicznej? Czy mamy to powiedzieć młodym Polakom, że  tak PiS usiłuje kształtować kadry?  Ale  jakie kadry, kadry dyplomatyczne. Ta ustawa to jest  skandal.  

Mirosław Suchoń
2001 r. i tutaj nic nie zmieniamy. Proszę nie wprowadzać w błąd opinii publicznej, jakoby znoszono ustawą, czy tą styczniową, czy nowelizacją, wymóg posiadania wyższego wykształcenia przez ambasadorów  bądź wymóg znajomości przez nich dwóch języków.  Tego wymogu nie było i tego wymogu nie ma, tak jak  to było wcześniej. Nic się w tym zakresie po prostu  nie zmienia. Proszę, jeszcze raz apeluję. Rozumiem,  że polityka rządzi się swoimi prawami, trzeba używać  ładnych retorycznych sformułowań, żeby przyciągnąć uwagę opinii publicznej, ale nie wprowadzajmy  przy okazji opinii publicznej w błąd. Pan poseł Kamiński Przepraszam, jeszcze pani  poseł Mucha twierdziła, że obniżamy poziom kadry,  zresztą pojawiało się to też później u pana posła Suchonia. Proszę o przykład.  Osoby, które chcą być zawodowymi dyplomatami,  tak jak do tej pory będą musiały zdać egzamin w Akademii Dyplomatycznej. Powiem więcej, my podnosimy  poziom kształcenia w Akademii Dyplomatycznej, która te egzaminy będzie przeprowadzała, przez stworzenie z niej w cudzysłowie, a może bez cudzysłowu,  przepraszam, Akademii Dyplomatycznej z prawdziwego zdarzenia. Jej celem będzie kształcenie dyplomatów na najwyższym poziomie dla, mamy nadzieję,  nie tylko Polski, lecz także sąsiadujących krajów  naszego regionu. Taki jest cel tej nowelizacji Przepraszam nie nowelizacji, tylko pierwotnej ustawy, bo  status akademii został nadany w pierwotnej ustawie.   Więc jeżeli chodzi o te kwestie, to nic się  nie zmienia. Pojawiło się jeszcze kilka kwestii. Po pierwsze –  65 lat. Proszę państwa, zwracam uwagę, że każdy,  kto jest chętny i czuje się na siłach pod względem  zdrowotnym, fizycznym, może wystąpić do szefa służby zagranicznej o przedłużenie swojego zatrudnienia  i pełnienie funkcji w służbie zagranicznej. I koniec.    Każdy będzie mógł to zrobić. Szef służby zagranicznej w oparciu o czytelne i jasne kryteria, inaczej  mówiąc, o ocenę zdolności do pełnienia funkcji będzie  mógł wydłużyć czas pełnienia obowiązków. Co do nominacji politycznych, szanowni państwo,  pozwoliliśmy sobie zrobić pewne podsumowanie: więcej ambasadorów spoza służby zagranicznej było  w latach 2008–2015 niż po 2015 r. Dziękuję bardzo.    

Anna Paluch
Dziękuję bardzo. Wysoka Izbo! W imieniu Komisji Ochrony Środowiska, Zasobów Naturalnych i Leśnictwa oraz Komisji Spraw Zagranicznych przedstawiam sprawozdanie o rządowym projekcie ustawy o ratyfikacji Konwencji z Minamaty w sprawie rtęci, sporządzonej  w Kumamoto dnia 10 października 2013 roku. Projekt ustawy zawarty w druku nr 1127 wpłynął  do sejmu 26 kwietnia tego roku, a 30 kwietnia został  skierowany do pierwszego czytania w komisjach.  18 maja Komisja Ochrony Środowiska, Zasobów Naturalnych i Leśnictwa oraz Komisja Spraw Zagranicznych przeprowadziły pierwsze czytanie, a następnie szczegółowe prace nad projektem, których  rezultatem jest przedstawiane właśnie sprawozdanie. Zostało ono przyjęte 45 głosami za, bez głosów  przeciwnych, przy jednym głosie wstrzymującym. Wysoka Izbo! Konwencja z Minamaty w sprawie  rtęci została zawarta w celu ochrony zdrowia ludzkiego i środowiska przed antropogenicznymi emisjami i uwolnieniami rtęci oraz związków rtęci. Ratyfikacja konwencji i uzyskanie przez nasz kraj statusu  strony pozwoli na uczestnictwo Polski w konferencji  stron, aktywny udział w podejmowaniu decyzji,  kształtowaniu wytycznych i kryteriów w zakresie  spraw regulowanych przez konwencję. Rzeczpospolita Polska proponuje tu podejście zrównoważone, to  znaczy unikanie działań jednostronnych, które powodowałyby spadek konkurencyjności polskiej gospodarki, a nie przynosiły skutków w skali globalnej. Konwencja obejmuje w szczególności następujące  zagadnienia: źródła dostaw rtęci i handel rtęcią –  o tym jest mowa w art. 3 konwencji – produkty z dodatkiem rtęci – o tym traktuje art. 4 – procesy produkcyjne, w których wykorzystuje się rtęć lub jej  związki – to jest art. 5 konwencji – wydobycie złota  tradycyjnego i na małą skalę, emisje rtęci i jej związków do atmosfery – art. 8 konwencji – uwolnienia  rtęci i jej związków do gruntu i wody – o tym traktuje art. 9 – składowanie przejściowe rtęci innej niż  odpadowa – to jest zawarte w art. 10 konwencji – postępowanie z odpadami rtęciowymi oraz identyfikacja i ocena miejsc zanieczyszczonych rtęcią lub jej  związkami – to są art. 11 i art. 12 konwencji. Wysoka Izbo! Ratyfikacja konwencji nie spowoduje  konieczności wprowadzania zmian w polskim porządSekretarz Stanu w Ministerstwie   Spraw Zagranicznych Piotr Wawrzykku prawnym, poza zmianami, które wynikają z konieczności implementacji rozporządzenia Parlamentu  Europejskiego i Rady Unii Europejskiej nr 2017/852  z dnia 17 maja 2017 r. w sprawie rtęci. Rozporządzenie  to jest uzupełnieniem prawa europejskiego dostosowującym je do konwencji. Pragnę zauważyć, że Unia  Europejska też tę konwencję podpisała. Rozporządzenie Unii Europejskiej z 2017 r. wprowadziło przepisy konwencji, które do tego czasu nie  były ujęte w dorobku prawnym Unii Europejskiej.  Natomiast w Polsce obowiązują przepisy dotyczące  źródeł dostaw rtęci, handlu rtęcią, produktów zawierających rtęć, emisji do atmosfery, odpadów rtęci i ich  czasowego składowania wynikające zarówno z polskiego prawa, jak i z adaptacji prawa unijnego. A zatem do uzupełnienia pozostaje bardzo niewielki zakres przepisów dotyczących w szczególności organu  właściwego oraz kwestii najistotniejszej, czyli określenia systemu sankcji.  Wysoka Izbo! W imieniu Komisji Ochrony Środowiska, Zasobów Naturalnych i Leśnictwa oraz Komisji Spraw Zagranicznych proszę o uchwalenie ustawy  o ratyfikacji Konwencji z Minamaty w sprawie rtęci  sporządzonej w Kumamoto dnia 10 października  2013 roku zawartej w sprawozdaniu połączonych komisji z druku nr 1181. Dziękuję bardzo.  Dziękuję bardzo. Wysoka Izbo! Nie będę powtarzała informacji,  które podałam jako sprawozdawca. Chcę niejako zaznaczyć, że jeśli chodzi o kwestie, które są zawarte  w przepisach dotyczących źródła dostaw rtęci i handlu rtęcią, to w konwencji zawarty jest zakaz wydobycia podstawowego rtęci na terenie państwa strony,  jeżeli takie wydobycie nie miało miejsca, nie było  prowadzone na terytorium państwa będącego stroną  konwencji w dniu wejścia w życie dla tej strony. Wiadomo, że te przepisy wchodzą w życie wtedy, kiedy  strona ratyfikuje konwencję. A jeżeli strona zezwala  na wydobycie podstawowe rtęci wyłącznie wtedy, gdy  w dniu wejścia w życie konwencji takie wydobycie  było prowadzone, to wówczas na okres nie dłuższy  niż 15 lat po tymże dniu można te działania kontynuować. W Polsce ten przepis nie będzie miał zastosowania, bo u nas rtęć nie była wydobywana. Kolejna kwestia to produkty z dodatkiem rtęci,  o których mówi art. 4. W myśl przepisów strona podejmuje odpowiednie środki, żeby nie zezwolić na produkcję, przywóz ani wywóz produktów z dodatkiem  rtęci wymienionych w części I załącznika A do konwencji po dacie wycofania określonej dla tych właśnie  produktów, z wyjątkiem takiej oto sytuacji, kiedy  w załączniku A określono zwolnienia, albo gdy strona  sama się postarała i zarejestrowała takie zwolnienie.  Przepisy odnoszą się do takich grup produktów, jak  baterie, przełączniki, przekaźniki, kompaktowe i liniowe lampy fluorescencyjne, różne rodzaje lamp rtęciowych, kosmetyki, środki ochrony roślin, środki  biobójcze, środki przeciwbakteryjne, nieelektroniczne  urządzenia pomiarowe, takie jak barometry, higrometry, manometry, termometry i ciśnieniomierze – tego  typu urządzenia wykorzystujące rtęć. W wystąpieniu klubowym odnoszę się po prostu  do oddziaływania tych przepisów na nasze życie codzienne i na różne gałęzie gospodarki. Mówimy tutaj  również o przepisach dotyczących działań, które  mają na celu wycofanie z użytku amalgamatu stomatologicznego. Chociaż przepisy konwencji nie zakazują stosowania tychże wypełnień amalgamatowych,  to zobowiązują do podjęcia przynajmniej dwóch działań z listy dziewięciu działań przewidzianych przez  konwencję. Te działania zmierzają do stopniowego  wycofywania amalgamatu. Kolejna kwestia, o której chcę powiedzieć, to procesy produkcyjne, w których wykorzystuje się rtęć  lub jej związki. Zgodnie z konwencją od 2018 r. obowiązuje zakaz produkcji aldehydu octowego, bo  w tych procesach produkcyjnych rtęć lub jej związki  są katalizatorami, natomiast od 2025 r. będzie zakazana produkcja chloro-alkaiczna. Art. 8 konwencji , jak już powiedziałam, mówi o emisji. Wiem, że wystąpienia są 3-minutowe, więc oszczędzę państwu tych szczegółów. Pozwolę sobie tylko zauważyć w imieniu mojego klubu  Prawo i Sprawiedliwość, że oczywiście będziemy głosować za przyjęciem tej ustawy. Na koniec zauważę, że ustawa ma tylko dwa artykuły, nie posiada żadnych preambuł, nie można do niej  składać poprawek. Jeden artykuł mówi o tym, jaka to  jest konwencja i gdzie została podpisana, a drugi –  o terminie jej wejścia w życie. A co nadto jest, od złego  pochodzi, proszę państwa. Dziękuję bardzo.  Oczywiście mój klub będzie głosował za przyjęciem tej ustawy.  

Agnieszka Hanajczyk
Panie Marszałku! Wysoka Izbo! Panie Ministrze!  Mam przyjemność w imieniu Klubu Parlamentarnego Koalicja Obywatelska przedstawić stanowisko  klubu wobec rządowego projektu ustawy o ratyfikacji  konwencji z Minamaty w sprawie rtęci, sporządzonej  w Kumamoto dnia 10 października 2013 r. Ratyfikacja tej konwencji jest działaniem przede  wszystkim politycznym i koniecznym z punktu widzenia wizerunku Polski jako kraju zdeterminowanego do walki o czyste środowisko. Wszelkie wymogi,  które wprowadza konwencja, zostały już zaimplementowane w prawie unijnym i obowiązują w Polsce.  Ratyfikacja konwencji, którą Polska podpisała 24 września 2014 r., a która weszła w życie w październiku  2017 r., pozwoli Polsce na czynny udział w konferencjach stron konwencji. Nie nakłada ona na Polskę  nowych wymogów prawnych, natomiast nakłada  pewne niewielkie zobowiązania finansowe. Ponieważ pani poseł sprawozdawca, pani poseł  Anna Paluch, wyczerpała temat, powiedziała o wszystkim, ponadto jest późna godzina, mam tylko przyjemność, by poinformować państwa, że ratyfikacja konwencji z Minamaty jest koniecznością, nie budzi żadnych wątpliwości, dlatego mój klub, Klub Parlamentarny Koalicja Obywatelska, oczywiście poprze ten  projekt. Dziękuję bardzo. 

Jan Szopiński
Szanowny Panie Marszałku! Wysoka Izbo! Przepisy konwencji regulują w sposób kompleksowy zagadnienia dotyczące w szczególności źródeł dostaw  rtęci, handlu rtęcią, produktów z dodatkiem rtęci,  procesów produkcyjnych, w których wykorzystuje się  rtęć lub związki rtęci, emisji rtęci i związków rtęci,  uwolnienia rtęci, składowania przejściowego rtęci  oraz postępowania z odpadami rtęciowymi, a także  identyfikacji i oceny miejsc zanieczyszczonych rtęcią  lub związkami rtęci. Konwencja ustanawia spójne  działania i mechanizmy na forum międzynarodowym, określające możliwe sposoby gospodarowania  rtęcią w celu ograniczenia jej wykorzystania oraz  zminimalizowania negatywnego wpływu na środowisko i zdrowie ludzi. Konwencja weszła w życie w dniu 16 sierpnia 2017 r.  Konwencję podpisało 127 państw i Unia Europejska.  Do tej pory konwencją związało się 126 państw i Unia  Europejska, które stały się jej stronami. W tym jest  25 państw członkowskich Unii Europejskiej. Państwa  Unii Europejskiej, które podpisały, ale nie ratyfikowały  konwencji, to Hiszpania i Polska. Mam pytanie: Dlaczego Polska jest na końcu tego  szeregu krajów Unii Europejskiej, które do tej pory  nie ratyfikowały tej konwencji?  Mój klub jest przekonany, że przyjęcie tej konwencji to kolejny dobry krok w kierunku likwidacji m.in.  śmiercionośnych bomb, również z rtęcią, których  w naszym kraju funkcjonuje blisko 800, w większości  pozostawionych bez żadnego nadzoru. Mówię tutaj  o bombach ekologicznych, m.in. w CzechowicachDziedzicach i w bydgoskim Zachemie. Wbrew podobno proekologicznej polityce rządowej liczba tych  miejsc w ostatnich latach wzrosła: z 768 do 818. Rząd  musi, korzystając ze środków unijnych, rozpocząć  skuteczną politykę rekultywacji groźnych dla życia  i zdrowia poprzemysłowych terenów, które zostały  skażone. Jestem przekonany, że przyjęcie tej konwencji to kolejny dobry krok, do czego rząd w imieniu  klubu serdecznie namawiam. Dziękuję bardzo.    

Andrzej Grzyb
Panie Marszałku! Wysoka Izbo! Panie Ministrze!  Ustawa o ratyfikacji konwencji z Minamaty w sprawie rtęci, która została sporządzona w Kumamoto  10 października 2013 r. – odbyła się praca nad tą konwencją z udziałem m.in. Polski. Oczywiście ten proces ma patronat Organizacji Narodów Zjednoczonych, jest to międzynarodowy instrument, który  obejmuje w sposób globalny wszystkie państwa, które zechcą stać się sygnatariuszem tejże konwencji.  Dotyczy to kwestii środowiskowych, ważnego pierwiastka, który jest wykorzystywany w przemyśle, ale  który ma też olbrzymie znaczenie z punktu widzenia  skażenia środowiskowego. Wiemy, jak trudne są procesy rekultywacyjne, stąd też włączenie się w ratyfikację tej konwencji jest niezmiernie ważne z punktu  widzenia zarówno polityki międzynarodowej, jak  i interesów takiego państwa jak Polska, która jest  również państwem członkowskim Unii Europejskiej. Należy zauważyć – ponieważ po wielokroć zostały  już wymienione powody i regulacje, które obejmuje konwencja, nie będę się do tego odnosił – że konwencja weszła w życie już w 2017 r. Unia Europejska, stając się  sygnatariuszem tej konwencji, przyjęła strategię postępowania wobec rtęci. Jednocześnie Parlament i Rada  przyjęły rozporządzenie w sprawie rtęci z 17 maja 2017 r.  W związku z tym, nie będąc sygnatariuszem tejże konwencji, i tak zostaliśmy objęci  Tak, zostaliśmy objęci jej postanowieniami, ponieważ rozporządzenie Parlamentu i Rady Unii obowiązuje wprost państwa członkowskie, więc my niejako  w tej chwili notyfikujemy tylko to, co już nas obowiązuje, podpisując konwencję.  W związku z tym w imieniu Klubu Parlamentarnego Koalicja Polska – Polskie Stronnictwo Ludowe,  Unia Europejskich Demokratów, Konserwatyści popieram ten wniosek. Będziemy głosowali za tą ustawą. Dziękuję bardzo.  

Krystian Kamiński
Panie Marszałku! Wysoka Izbo! Głównym celem  konwencji jest ochrona zdrowia oraz środowiska przed  zanieczyszczeniami spowodowanymi rtęcią oraz produktami zawierającymi rtęć. Konwencję ratyfikowało 126 państw oraz Unia Europejska, 25 państw członkowskich. W związku z tym w prawie Unii Europejskiej istnieją już przepisy prawne obejmujące zastosowanie konwencji. Konwencja sama w sobie nie zabrania wydobycia rtęci, jeżeli takowe wydobycie  miało miejsce przed dniem ratyfikacji konwencji  przez poszczególne strony. Jedynie ma zapobiegać powstaniu nowych miejsc, gdzie rtęć mogłaby być wydobywana.  W Polsce nie występują miejsca, gdzie wydobywana byłaby rtęć podstawowa, dlatego konwencja nie  miałaby zastosowania. Ratyfikacja konwencji spowoduje, że Polska nie mogłaby rozpocząć wydobycia  rtęci podstawowej już po przyjęciu konwencji, ale nie  ma takich planów. W uzasadnieniu ustawy zaznaczono jednak, że ratyfikacja konwencji nie będzie miała  wpływu również ze względu na obowiązujące już  przepisy prawne Unii Europejskiej, która dostosowała się do tych przepisów.  Należy zauważyć, że państwa zachodniej części  Unii Europejskiej, z wyjątkiem Hiszpanii, ratyfikowały konwencję, co oznacza, że nie będą podejmowały się wywozu rtęci, z kilkoma wyjątkami. Zachodnie  państwa Unii Europejskiej ratyfikowały konwencję  już wcześniej, co oznacza również, że wywóz rtęci  w kierunku Wschodu praktycznie nie miał miejsca.  Zresztą transport rtęci między Zachodem a Wschodem raczej nie następuje, na co wskazują dane dotyczące handlu rtęcią. W związku z ww. argumentami  raczej nieuzasadniona jest obawa o pogorszenie się  polskiego transportu, ponieważ nie partycypujemy  w tym przewozie.  Jednym ze skutków jest konieczność odprowadzenia  rocznej składki w ramach konwencji. Składki są uzależnione od dochodu narodowego oraz liczby ludności.  Jak wczoraj przekazało nam ministerstwo, ta składka  wynosiłaby rocznie z naszej strony 38,5 tys. dolarów.  Każda ze stron konwencji po jej ratyfikowaniu  zobowiązana jest do zapewnienia zasobów na działanie krajowe mające na celu wdrożenie konwencji  zgodnie z polityką krajową oraz planami. Ponieważ  na terytorium Polski, jak już mówiłem, nie znajduje  się miejsce podstawowego wydobycia rtęci, nie przewiduje się konieczności wprowadzenia specjalnych  programów mających na celu wprowadzenie przepisów zawartych w konwencji.  Należy pamiętać, że polskie środowisko naturalne  jest wspólnym dobrem naszych obywateli. Należy  więc dołożyć starań, aby utrzymać środowisko naturalne w miarę możliwości jako wolne od zanieczyszczeń, w sposób szczególny od toksycznych pierwiastków oraz związków chemicznych, jakimi są właśnie  rtęć i związki rtęci. Podsumowując, uważam, że nie ma przeszkód do  ratyfikowania konwencji. Koszty i skutki finansowe  są niemal zerowe. Konwencja oraz jej treść nie stanowią zagrożenia dla którejkolwiek z gałęzi gospodarczych w Polsce. Dziękuję.  

Jan Szopiński
Szanowny Panie Marszałku! Szanowny Panie Ministrze! Wysoka Izbo! Kilkakrotnie z tego miejsca  poseł Lewicy pan Przemysław Koperski pytał o termin likwidacji bomby ekologicznej w CzechowicachDziedzicach. Również moja skromna osoba pytała  o działania władz w sprawie likwidacji bomby ekologicznej po zakładach „Zachem” w Bydgoszczy. Panie  ministrze, kiedy zostanie przedstawiony rządowy  projekt, poparty środkami w budżecie, który zagwarantuje nam wszystkim oczyszczenie Polski z miejsc,  które od dziesięcioleci zabijają Polaków? Dlaczego  tych bomb ekologicznych, również z udziałem rtęci,  o której tu dzisiaj mówimy, w Polsce przybywa pomimo podobno proekologicznej działalności polskiego  rządu? Uprzejmie proszę o odpowiedź na piśmie. Dziękuję bardzo.  

Małgorzata Niemczyk
Panie Marszałku! Wysoka Izbo! Skoro mowa  o bombach ekologicznych, to poproszę również o informację na piśmie o bombie ekologicznej w Zgierzu,  bo ona też tyka i nie wiadomo, kiedy wybuchnie. Ograniczenie używania rtęci. Tak, to bardzo ważna sprawa. To pierwiastek, który jest szkodliwy. Cieszę się, że w końcu możemy w naszej stomatologii  zakończyć używanie amalgamatu rtęciowego, którym  były wypełniane zęby w ramach usług finansowanych  z NFZ. W prywatnych gabinetach, jak również w Europie od dawna się tego nie stosuje. W Polsce cały czas  był to problem, nowoczesne wypełnianie zębów w ramach usług finansowanych przez NFZ nie było stosowane. Ale skoro już wiemy, że będzie on wycofany, to  proszę podać konkretny termin. Kiedy amalgamat  zostanie wyeliminowany z powszechnego użycia w gabinetach stomatologicznych? I drugie pytanie: Czemu tylko dwa punkty, a nie  więcej? Dziękuję.  

Piotr Babinetz
Dziękuję bardzo. Panie Marszałku! Wysoka Izbo! Mam zaszczyt  przedstawić sprawozdanie Komisji Kultury i Środków Przekazu o poselskim projekcie uchwały w sprawie upamiętnienia 75. rocznicy wznowienia „Wiadomości”, druki nr 1144 i 1171. Dziękuję ponownie panu marszałkowi.  Panie Marszałku! Wysoki Sejmie! Mam zaszczyt  przedstawić stanowisko Klubu Parlamentarnego  Prawo i Sprawiedliwość wobec poselskiego projektu  uchwały w sprawie upamiętnienia 75. rocznicy wznowienia „Wiadomości”.  „Wiadomości” to wydawana w Londynie, dzięki  wsparciu rządu RP na uchodźstwie, kontynuacja pisma „Wiadomości Literackie” z czasów II Rzeczypospolitej, stworzonego i redagowanego przez Mieczysława Grydzewskiego. Bezpośrednim poprzednikiem  „Wiadomości” było ukazujące się w czasie II wojny  światowej we Francji i w Anglii pismo „Wiadomości  Polskie, Polityczne i Literackie”, redagowane przez  aktora, reżysera i dramaturga Zygmunta Nowakowskiego. Pisali w nim m.in. Ignacy Matuszewski i Stanisław Stroński, a zostało zamknięte w 1944 r. w efekcie zmowy  brytyjsko-sowieckiej. W 1946 r. zasłużony  już Mieczysław Grydzewski wznowił pismo i redagował je przez wiele lat. Później rolę redaktora przejął  Michał Chmielowiec – poeta, prozaik i krytyk literacki, sybirak, redaktor Katolickiego Ośrodka Wydawniczego Veritas. Ostatnim redaktorem do 1981 r. była  Stefania Kossowska – pisarka i publicystka, przez  kilkadziesiąt lat współpracująca z Radiem Wolna Europa. W „Wiadomościach” publikowali najwybitniejsi  wówczas pisarze, poeci i publicyści. Wśród nich jeden  z największych polskich prozaików – Józef Mackiewicz, w okresie współpracy z „Wiadomościami” autor  dwóch pierwszych książek o sowieckiej zbrodni ludobójstwa na Polakach w Katyniu oraz reportażu  o zbrodni w Ponarach. Kolejny to wielki poeta Kazimierz Wierzyński. Warto pamiętać, że obaj w latach  młodości walczyli zbrojnie o niepodległość, szczególnie w potrzebie bolszewickiej. Gdy zmarł Wierzyński,  „Wiadomości” pisały: Z najgłębszym smutkiem w sercach żegnamy poetę wolności, twórcę niezrównanego, świadomego swojej sztuki i swojego posłannictwa,  wiernego przyjaciela, towarzysza prac i walk, najlepszego z nas, który pozostawił w niezapomnianych  wierszach świadectwo naszych przeżyć i wzruszeń.  „Wiadomości”  były forum wymiany poglądów i publikacji dla wszystkich –bez względu na różnice światopoglądowe – którzy piórem walczą o wolną, całą  i niepodległą Polskę. Środowisko kierowane przez  Mieczysława Grydzewskiego, Michała Chmielowca  i Stefanię Kossowską było nazywane niezłomnymi,  gdyż nieustępliwie i bezwzględnie odrzucali komunistyczną okupację Polski, broniąc idei niepodległości. Naszym obowiązkiem jest przypominanie dokonań redakcji „Wiadomości”, zachęcanie do wydawania dzieł pisarzy i poetów z kręgu wychodźstwa niepodległościowego, przybliżanie literackiej spuścizny  emigracji współczesnym rodakom, tak aby szczególnie młodzi Polacy zaciekawiali się i po nią sięgali. Panie Marszałku! Wysoka Izbo! Klub Prawo i Sprawiedliwość będzie głosował za przyjęciem uchwały  w sprawie upamiętnienia 75. rocznicy wznowienia „Wiadomości”. Dziękuję bardzo.  Projet uchwały w sprawie upamiętnienia 75. rocznicy wznowienia „Wiadomości” 

Tomasz Olichwer
Panie Marszałku! Wysoka Izbo! W dniu dzisiejszym dyskutujemy nad projektem uchwały, co ciekawe, Lewicy, w sprawie upamiętnienia 75. rocznicy  wznowienia „Wiadomości”, pisma, które było emigracyjną kontynuacją przedwojennych „Wiadomości Literackich”. W pierwszym numerze pisma wznowionego w kwietniu 1946 r. przez Mieczysława Grydzewskiego, pierwszego redaktora naczelnego, pojawiło się znaczące przesłanie i określenie charakteru wydawnictwa. Cytuję:  Łamy naszego pisma są otwarte dla pisarzy wszystkich  obozów, jak my służących sprawie swobody myśli i słowa. Pragniemy wedle naszych najlepszych intencji zapewnić możność wypowiedzenia się tym, którzy piórem  walczą o wolną, całą i niepodległą Polskę. I tak też się stało. Na łamach pisma, które poruszało zagadnienia polityczne, antykomunistyczne  i antyreżimowe, jak również kulturalne i wspominkowe, publikowali swoje artykuły najwybitniejsi pisarze i publicyści emigracyjni tamtych czasów, m.in.  Kazimierz Wierzyński, Józef i Stanisław Mackiewiczowie, Jan Lechoń czy Marian Hemar. „Wiadomości” ukazywały się w Londynie i skierowane były głównie do tamtejszej emigracji, choć  docierały również do rodaków żyjących w komunistycznej Polsce. Wydawane były do 1981 r. i obok  paryskiej „Kultury” Jerzego Giedroycia były najważniejszym polskim pismem emigracyjnym tamtych  czasów. Jak wspominała Stefania Kossowska, ostatni redaktor naczelny „Wiadomości”, do ostatecznej decyzji  o zawieszeniu wydawania pisma, oprócz zbyt licznych  praktycznych trudności, przyczyniło się, cytuję: przeświadczenie, że pismo spełniło swoje zadanie. Żyliśmy  wtedy wszyscy w euforii, otoczeni w redakcji plakatami „Solidarności” i czuło się, choć jeszcze mgliście, ale  już z pewną nadzieją, że przychodzi nowe i że czas  ustąpić miejsca innym. To piękne zdanie. Szanowni Państwo! Posłanki i posłowie klubu  Koalicja Obywatelska popierają uchwałę w sprawie  upamiętnienia 75. rocznicy wznowienia pisma „Wiadomości”. Dziękuję. 

Paulina Matysiak
Paulinę Matysiak. Szanowny Panie Marszałku Matysiak, przez „y”, panie marszałku. Tak. Dobrze. Dziękuję. Szanowny Panie Marszałku! Wysoki Sejmie!  Mam zaszczyt przedstawić stanowisko klubu Lewicy  dotyczące poselskiego projektu uchwały w sprawie  upamiętnienia 75. rocznicy wznowienia „Wiadomości”. Klub Lewicy już w ubiegłym roku złożył uchwałę, aby rok 2021 był Rokiem „Wiadomości” wydawanych w Londynie najpierw przez Mieczysława Grydzewskiego, a później przez Michała Chmielowca  i Stefanię Kosowską. Niestety ze względu na dużą  liczbę innych ważnych i interesujących propozycji nie  było możliwe uhonorowanie „Wiadomości”, stąd propozycja okolicznościowej uchwały w tym roku.  „Wiadomości” były jednym z ważniejszych pism  emigracyjnych, które integrowało polskie środowisko.  Założone w II Rzeczypospolitej pn. „Wiadomości Literackie”, w czasie zawieruchy wojennej wydawane początkowo we Francji, a później w Wielkiej Brytanii pn.  „Wiadomości Polskie, Polityczne i Literackie”, po krótkiej przerwie zostały wznowione pn. „Wiadomości”  w 1946 r. i wydawane do 1981 r. Zasługują na upamiętnienie ze względu na to, że były najpoważniejszym  ośrodkiem integrującym polskich emigracyjnych poetów i pisarzy, historyków i krytyków literatury i sztuki bez względu na przekonania polityczne, co znajduje odzwierciedlenie w słowach uchwały.  Upamiętniamy „Wiadomości” także dlatego, żeby  pamiętać, że Polska to nie tylko organizm państwowy czy polityczny, ale także polska dusza, polska  tożsamość, kultura żyjąca w nas wszystkich, niezależnie, czy mieszkamy w kraju czy za granicą, czy  Polska jest na mapie czy jej nie ma, czy jest wolna  i dostatnia czy też cierpi w niewoli. Aby pamiętać, że  Polska to żywa idea, która ciągle się zmienia, a jednocześnie pozostaje niezmiennym łącznikiem pomię-dzy naszą historią, teraźniejszością i przyszłością,  pomiędzy tymi przed nami i tymi, co przyjdą po nas. Klub Lewicy popiera uchwałę upamiętniającą  75. rocznicę wznowienia „Wiadomości”.   

Jarosław Rzepa
Dziękuję bardzo. Szanowny Panie Marszałku! Wysoka Izbo! Polski  Sejm obraduje dziś nad uchwałą upamiętniającą  75. rocznicę wznowienia wydawania „Wiadomości”, które były spadkobiercą przedwojennych „Wiadomości  Literackich”, oraz 40. rocznicę wydania ostatniego numeru tego tygodnika. Padły dzisiaj te słowa, ale, szanowni państwo, warto szczególnie dziś wspomnieć  jedno ze zdań zawartych w pierwszym powojennym  wydaniu „Wiadomości”, które brzmiało i brzmi w naszych uszach chyba bardzo mocno: „Łamy naszego pisma są otwarte dla pisarzy wszystkich obozów, jak my  służących sprawie swobody myśli i słowa”.  W rozważaniach nad oddziaływaniem „Wiadomości” nie sposób pominąć wkładu, jaki wniosły „Wiadomości Literackie” wydawane w latach 1924–1939,  których redaktorem był już wtedy Mieczysław Grydzewski. Początkowo była to gazeta literacka z przewagą materiałów informacyjnych i felietonowych.  Później zawierała głównie artykuły problemowe o tematyce społecznej, literackiej, kulturowej i politycznej. W latach 30. tygodnik reprezentował głównie  poglądy liberalne. Pismo nie miało wtedy określonego kierunku politycznego, choć po przewrocie majowym zdecydowanie opowiadało się po stronie sanacyjnej, ale już po procesie brzeskim zwróciło się  w stronę demokratyczno-liberalną. Po wznowieniu  działalności na emigracji pismo kontynuowało społeczno-kulturalny kierunek. O jego ogromnym znaczeniu dla kultury polskiej świadczą w II RP tacy  autorzy, jak: Słonimski, Tuwim, Irzykowski czy Pruszyński, a z czasów emigracji – Baliński, Hemar, Lechoń czy Nowakowski. Na uwagę zasługuje również  przyznawana od 1958 r. do 1990 r., czyli jeszcze 9 lat  po wydaniu ostatniego numeru, nagroda dla najlepszej polskiej książki wydawanej na emigracji. Wśród  laureatów znaleźli się tacy pisarze, jak: Witold Gombrowicz, Czesław Miłosz i Marek Hłasko. Klub Parlamentarny Koalicji Polskiej i Polskiego  Stronnictwa Ludowego z zadowoleniem przyjmuje  inicjatywę i dziękuje posłom wnioskodawcom oraz  Bibliotece Uniwersytetu im. Mikołaja Kopernika  w Toruniu, bo tam w Archiwum Emigracji znajdują  się zdigitalizowane, zebrane i poukładane zbiory tego  wydawnictwa. Dziękuję bardzo. Będziemy oczywiście  głosować za.  

Rafał Adamczyk
Panie Marszałku! Panie Posłanki i Panowie Posłowie! Pozwolę sobie przedstawić stanowisko Prezydium  Zarządu Oddziału Powiatowego Związku Ochotniczych Straży Pożarnych Rzeczypospolitej Polskiej  w Będzinie, które zostało przyjęte 13 maja 2021 r. Prezydium Zarządu Oddziału Powiatowego Związku Ochotniczych Straży Pożarnych Rzeczypospolitej  Polskiej w Będzinie oraz przedstawiciele jednostek  ochotniczych straży pożarnych z terenu powiatu będzińskiego w sprawie projektu ustawy o ochotniczej  straży pożarnej. Zapisy projektu ustawy budzą w środowisku ochotniczego pożarnictwa wiele wątpliwości, kontrowersji i niepokojów. Szczególne kontrowersje budzi zapis dotyczący tworzenia jednostek ratowniczo-gaśniczych ochotniczych straży pożarnych  wyłączający z systemu ochrony przeciwpożarowej  jednostki, które nie utworzą JRG, co w konsekwencji  doprowadzi do ich likwidacji. Jednostki te utracą  możliwość finansowania na dotychczasowych zasadach, strażacy ochotnicy utracą prawo posługiwania  się nazewnictwem „strażak”, a także utracą prawo  do własnego munduru wyjściowego.  Wiele wątpliwości budzi również projekt zatwierdzenia statutu OSP przez radę gminy, kontroli przez służby wojewody oraz finansowania szkoleń. Mając na uwadze wieloletnie tradycje i rolę, jaką ochotnicze straże  pożarne odegrały w historii naszej ojczyzny, oraz za

Paulina Matysiak
grożenia wynikające z zapisów projektu ww. ustawy  projektu aktu prawnego oceniamy negatywnie i proponujemy jego odrzucenie w całości. W kwestii dotyczącej dodatków emerytalnych dla  strażaków biorących udział w bezpośrednich akcjach  ratowniczo-gaśniczych uważamy, iż należy przyspieszyć prace legislacyjne nad senackim projektem ustawy o emeryturach i rentach z Funduszu Ubezpieczeń  Społecznych, ustawy o ubezpieczeniu społecznym rolników oraz ustawy o podatku dochodowym od osób  fizycznych, który reguluje kwestie przyznawania  dodatku emerytalnego dla strażaków ochotników. Stanowisko powyższe zostało przyjęte w wyniku  konsultacji projektu ustawy o ochotniczej straży pożarnej w dniu 13 maja 2021 r. Dziękuję bardzo.   

Anna Dąbrowska-Banaszek
Panie Marszałku! Wysoki Sejmie! Dzisiaj, 19 maja,  obchodzimy Światowy Dzień Lekarza Rodzinnego. To  okazja do przypomnienia, jak ważną rolę w systemie  ochrony zdrowia na całym świecie odgrywają wiedza  i doświadczenie specjalistów medycyny rodzinnej stojących na pierwszej linii w walce o zdrowie swoich pacjentów. Lekarz rodzinny nie bez powodu nazywany  jest często lekarzem pierwszego kontaktu, lekarzem  pierwszej linii frontu. To właśnie do niego po pierwszą  poradę przychodzi pacjent. Jemu jako pierwszemu zwierza się on ze swoich dolegliwości. To lekarz rodzinny  słucha, proponuje, zachęca, ostrzega i radzi. Obdarzony  wieloma biurokratycznymi obowiązkami nie zawsze  niestety poświęca im tyle czasu, ile by chciał.  Teraz w czasie pandemii rola lekarza rodzinnego  została na nowo dostrzeżona. Pojawiły się nowe formy działań, porady na odległość, teleporady. Są bardzo cennym narzędziem w pracy lekarzy wszystkich  specjalności, chociaż jako lekarz z wieloletnią praktyką wiem, że nic nie zastąpi bezpośredniej rozmowy  z pacjentem.  Światowa Organizacja Lekarzy Rodzinnych określiła hasło tego dnia. W tym roku brzmi ono tak:  budowanie przyszłości z lekarzami rodzinnymi. Tak,  zdrowie to nasze największe dobro.  Z okazji Światowego Dnia Lekarza Rodzinnego  chciałabym złożyć wszystkim lekarzom rodzinnym  życzenia dużo zdrowia, jak najszybszego powrotu do  normalnych warunków pracy, spokojnego prowadzenia praktyk oraz pomyślności w życiu osobistym.  Dziękuję. 

Teresa Pamuła
Panie Marszałku! Wysoka Izbo! 30 lat temu, 2 czerwca 1991 r., Ojciec Święty Jan Paweł II przybył do Lubaczowa do siedziby Archidiecezji Lwowskiej. Ta historyczna wizyta była możliwa dzięki staraniom i na zaproszenie abp. Mariana Jaworskiego, który wówczas od  7 lat był pasterzem tej diecezji.  Czwarta pielgrzymka Jana Pawła II, Karola Wojtyły, papieża Polaka do ojczyzny w czerwcu 1991 r.  była pierwszą po upadku komunizmu i objęła swym  zasięgiem m.in. miasta: Koszalin, Rzeszów, Przemyśl, Kielce, Kraków, Częstochowę, Wadowice oraz  moje rodzinne miasto Lubaczów.  W dniu 3 czerwca 1991 r. na lubaczowskie błonia  przybyło ok. 200 tys. osób. Było wśród nich ok. 22 tys.  pielgrzymów zza wschodniej granicy. Hasłem czwartej podróży apostolskiej papieża do swojej ojczyzny  były słowa zaczerpnięte z listu św. Pawła i brzmiały:  Bogu dziękujcie, ducha nie gaście.  Jan Paweł II docenił znaczenie i wagę zyskanej  wolności, ale jednocześnie wyczuwał potrzebę ogólnospołecznej modlitwy o dobre jej wykorzystanie. Był  to czas, kiedy toczyły się dyskusje nie tylko na temat  kształtu przyszłej Rzeczypospolitej, ale także o miejsce chrześcijaństwa w odbudowanym państwie. Ojciec Święty starał się przestrzec swoich rodaków  przed absolutyzacją pojęcia wolności, mówiąc: „Poza  prawdą wolność nie jest wolnością. Jest pozorem. Jest  nawet zniewoleniem”.  Przesłanie papieskie tejże wizyty oparte zostało na  dekalogu. Mówił o dziesięciu słowach, od których zależy przyszłość narodu, państwa, Europy i świata.  W Lubaczowie padły bardzo ważne słowa wypowiedziane przez św. Jana Pawła II: o aktualności ślubów  Jana Kazimierza, o prymacie „być” nad „mieć”, o świętowaniu niedzieli i o świętości. W trakcie czerwcowej wizyty papieskiej w Lubaczowie Ojciec Święty podkreślił, jak wielkie znaczenie dla pokoleń miały śluby złożone przez króla Jana  Kazimierza przed obrazem Matki Bożej Łaskawej  w katedrze lwowskiej, a były to czasy szczególnie  trudne dla naszego narodu. Podkreślał też wyjątkowość tych ziem i ludzi ją zamieszkujących. Mówił: Tu,  na tym miejscu, trzeba w sposób szczególny prosić  Pana Dziejów przez pośrednictwo świętych patronów  Polski, Litwy, Rusi, aby to dobro, które łączy, okazało się mocniejsze od wszystkiego, co w ciągu dziejów,  a zwłaszcza w ostatnich czasach, różniło i dzieliło,  czasem aż do przelewu krwi. I niech na to wszystko,  na całą naszą teraźniejszość i przyszłość ,  nadal patrzą macierzyńskie oczy Maryi z jej starożytnego obrazu w katedrze lwowskiej, gdzie król Jan  

Rafał Adamczyk
Kazimierz po doświadczeniach potopu składał swoje  historyczne śluby w 1656 r.  Przytoczę jeszcze prorocze słowa św. Jana Pawła II  wygłoszone w moim mieście: Reformie gospodarczej,  jaka się dokonuje w naszej ojczyźnie, powinien towarzyszyć wzrost zmysłu społecznego oraz coraz bardziej powszechna troska o dobro wspólne, zauważenie ludzi najbiedniejszych i najbardziej potrzebujących, a również życzliwość dla cudzoziemców, którzy  przyjeżdżają tutaj w poszukiwaniu chleba.  Zapraszam serdecznie do Lubaczowa na obchody  30. rocznicy pobytu Ojca Świętego, aby usłyszeć też  piękną pieśń „Śliczna Gwiazdo miasta Lwowa, Maryja”, a także na spotkanie z Matką Bożą Łaskawą  w kopii jej wizerunku. Dziękuję bardzo.  

Dariusz Olszewski
Szanowny Panie Marszałku! Wysoki Sejmie!  W okresie wzmożonej aktywności politycznej i planowania dalszego rozwoju Polski pragnę przypomnieć  o polskiej historii, o licznych postaciach, które powinny być dla nas przykładem patriotyzmu. Odważnie  z niej zaczerpnijmy i kierujmy się nauką płynącą  z doświadczeń poprzednich pokoleń. Zauważmy ich  postawę, ich pracę w poczuciu wypełniania obowiązku wobec ojczyzny.  Bohaterowie tamtych lat niejednokrotnie potrafili poświęcić wszystko dla jednego celu, a była nim  wolna, niepodległa, suwerenna Rzeczpospolita. Na  szczęście nie musimy już przelewać krwi, zbrojnie  walczyć czy narażać się na pobyt w więzieniu za troskę o Polskę i polskość. Dbanie o suwerenność oraz  dalszy rozwój kraju winno być istotnym aspektem  życia politycznego i społecznego. Jest i będzie przykładem współczesnego patriotyzmu. Dla zapewnienia  skuteczności osiągania założonych celów należy wyciągnąć praktyczne wnioski z niedawnej historii oraz  doświadczeń naszej bieżącej rzeczywistości.  Do spraw kluczowych w dłuższej perspektywie  należy takie przedstawienie historii Polski, zdarzeń  i postaci ją tworzących, by w społeczeństwie ukształtował się pozytywny stosunek do spraw Polski, jej  pozycji, tradycji oraz wszystkiego, co Polskę stanowi,  z zachowaniem znajomości podstawowych faktów,  problemów i ze zrozumieniem zachodzących wydarzeń. Wielka w tym dziele odpowiedzialność rządzących i instytucji do tego powołanych. Dobrym tego  przykładem, sprawdzonym podczas ostatniej wojny  oraz w okresie pierwszej i drugiej konspiracji, są postawy młodych ludzi będące efektem ich wychowania  w poczuciu patriotyzmu oraz działalności propaństwowej oraz prospołecznej. Dzisiaj potrzebujemy,  szczególnie w czasie pokoju, wzorców dobrej pracy,  przestrzegania prawa, dotrzymywania obietnic,  uczciwych rozliczeń i rzetelnych ocen.  Już w kolejnej kadencji polskiego Sejmu powołany  został Parlamentarny Zespół Tradycji i Pamięci Żołnierzy Wyklętych, który mógłby odegrać istotną i kreatywną rolę w sytuacji, gdy mija stopniowo czas obchodów 100-lecia odzyskania niepodległości. To praca tego zespołu może dać asumpt do wielu dalszych  działań mających na celu właściwe upamiętnienie  bohaterów narodowych, ukazanie prawdy historycznej i popularyzację postaw patriotycznych. Może być  źródłem propozycji zmian w edukacji szkolnej w zakresie historii Polski. W ramach reformowania programów nauczania nadarza się okazja do wprowadzenia stosownych korekt  dla rzetelnego  i prawdziwego przedstawienia wydarzeń z ostatniego  stulecia, prezentowania sylwetek, życiorysów oraz  dramatycznych wyborów wielu młodych ludzi, którzy  oddali życie za wolną Polskę. Proponuję także, aby  do rad IPN, muzeów żołnierzy wyklętych, drugiej  wojny światowej, Armii Krajowej, historii Polski i Instytutu Dziedzictwa Myśli Narodowej i innych tego  typu instytucji wprowadzić przedstawicieli rodzin  uczestników ostatniej wojny, żołnierzy wyklętych czy  byłych działaczy NSZZ „Solidarność” z głosem stanowiącym lub doradczym celem zwiększenia reprezentatywności tych organów. Niech nie pójdą w zapomnienie relacje bohaterów tamtych wydarzeń, naocznych świadków czy też ich dzieci. Dziękuję bardzo.   

Krystian Kamiński
Panie Marszałku! Wysoka Izbo! Zwrócili się do  mnie o wsparcie rodzice niesamodzielnych dzieci niepełnosprawnych. Obecne rozwiązania prawne dopuszczają sytuację, w której w zespole do spraw orzekania o niepełnosprawności nie ma lekarza specjalisty znającego specyfikę danej niepełnosprawności.  Aby lekarz mógł wykonywać zadania członka zespołu do spraw orzekania o niepełnosprawności, musi  spełniać pewne wymogi. Jednym z nich jest odbycie szkolenia zgodnie z programem opracowanym w oparciu o minima programowe i złożenie z wynikiem pozytywnym testu sprawdzającego wiedzę w zakresie objętym szkoleniem.  Biorąc pod uwagę sygnały środowiska opiekunów  niesamodzielnych osób niepełnosprawnych, wiedza  

Teresa Pamuła
ta wydaje się niewystarczająca. Szczególnie często  o tym problemie mówią rodzice dzieci w spektrum  autyzmu, mimo że tematyka szkoleń członków zespołu orzekającego przewiduje zagadnienia merytoryczne dotyczące autyzmu, to wiedza ta nie jest pełna.  Według raportu NIK-u jedno na 115 dzieci jest  w spektrum autyzmu. Nie każde z tych dzieci jest  samodzielne. Dla wielu dzieci z autyzmem konieczne  jest wskazanie do stałej lub długotrwałej opieki lub  pomocy innej osoby w związku ze znacznie ograniczoną możliwością samodzielnej egzystencji. Jest to  tzw. pkt 7 orzeczenia o niepełnosprawności. Zwykle  jego wskazanie oznacza zagwarantowanie wsparcia  finansowego, terapii czy dostępu do lekarzy specjalistów bez kolejki.  Obecnie zespoły orzekające o niepełnosprawności  często odbierają pkt 7 orzeczenia o niepełnosprawności, usamodzielniając dzieci. Ignorują w ten sposób  zalecenia lekarza prowadzącego, który najlepiej zna  dziecko i jest w stanie ocenić, czy wymaga opieki drugiej osoby ze względu na niesamodzielność. Brak pkt  7 to postawienie rodzica przed wyborem: praca czy  terapia dziecka? Szansa na samodzielność dziecka  w przyszłości czy bieżące utrzymanie domu i rodziny?  Zespoły orzekające często decydują o przyznaniu  opieki tylko dla dzieci czy osób, u których niepełnosprawność jest widoczna, natomiast autyzmu nie  widać. Autyzm to odmienny od typowego sposób rozwoju człowieka objawiający się różnicami w sposobie  komunikacji, nawiązywania relacji, wyrażania emocji, uczenia się oraz różnorodnym schematem zachowań. Niektóre dzieci nie będą w stanie nawiązywać  relacji z innymi, skomunikować swoich potrzeb, wyrazić emocji bez wsparcia rodzica.  Wprowadzenie stanu epidemii na terenie kraju dodatkowo skomplikowało sytuację. Zespoły orzekające  o niepełnosprawności mogą wydawać orzeczenia bez  przeprowadzenia bezpośredniego badania, co w przypadku osób z diagnozą autyzmu jeszcze bardziej utrudnia wystawianie obiektywnej oceny.  Dlatego tak ważne jest rozumienie specyfiki autyzmu i dokładna analiza dokumentacji przekazanej do zespołu  orzekającego. Dlatego rodzice niesamodzielnych dzieci z autyzmem wraz z Fundacją JiM, apelują, aby zaufać lekarzom prowadzącym, aby zaświadczenia wystawiane przez lekarzy, którzy znają ich dzieci, po prostu  miały moc w szczególności, gdy w zespole nie ma lekarza specjalisty doskonale znającego specyfikę danej niepełnosprawności. Dziękuję.  

Beata Strzałka
Panie Marszałku! Wysoka Izbo! 18 maja 1943 r.  żandarmeria niemiecka i oddziały ukraińskie dokonały pacyfikacji wsi Szarajówka położonej w powiecie  biłgorajskim, podczas której 58 mieszkańców spalono  żywcem. Szarajówkę spacyfikowano w odwecie za  współpracę jej mieszkańców z polskimi partyzantami.  Pod koniec listopada 1942 r. Niemcy rozpoczęli na  Zamojszczyźnie szeroko zakrojoną operację wysiedleńczą. Jej celem było wypędzenie z tego regionu ok.  100 tys. Polaków, na których miejsce zamierzano  osiedlić niemieckich kolonistów.  Oddziały partyzanckie Batalionów Chłopskich i Armii Krajowej usiłowały powstrzymać działania pacyfikacyjno-wysiedleńcze, atakowały niemieckie obiekty  gospodarcze i komunikacyjne, jednak nie powstrzymało to działań okupanta.  Rankiem 18 maja 1943 r. do Szarajówki przybyła  ekspedycja karna złożona z funkcjonariuszy niemieckiej żandarmerii oraz członków ukraińskiej policji  pomocniczej z Biłgoraja i Tarnogrodu. Ok. godz. 9 wieś  została otoczona. Niemcy i Ukraińcy wkroczyli do wsi,  grabiąc inwentarz i wartościowe przedmioty. Wypędzali ludność z zabudowań, gromadząc ją na placu  położonym naprzeciwko zabudowań jednego z gospodarzy o nazwisku Saniak. Mężczyzn poddano brutalnym przesłuchaniom, usiłując wydobyć z nich informacje na tematy polskich partyzantów. Ok. godz. 12  dowódca ekspedycji karnej rozkazał spędzić wszystkich mieszkańców Szarajówki do kilku wybranych  budynków. Wiele osób zgromadzono w stajni Macieja  Mołdy pozostałych wyprowadzono do zabudowań Józefa Klechy i Stanisława Krzeszowca. Gdy wszystkie  ofiary znalazły się w środku, Niemcy zaryglowali  drzwi i okna, obłożyli budynki słomą, a następnie podpalili. Tylko jednej kobiecie udało się wydostać na zewnątrz, została jednak natychmiast zastrzelona. Na  koniec oprawcy podpalili pozostałe zabudowania całej  wsi Szarajówki.  Ok. godz. 15.30 ekspedycja opuściła zniszczoną  wieś. Masakrę przeżyło jedynie kilka osób, które zdołały ukryć się na terenie wsi, a następnie zbiec pod  osłoną dymu z płonących budynków. Była to jedna  z najkrwawszych pacyfikacji przeprowadzonych w czasie operacji wysiedleńczo-pacyfikacyjnej na Zamojszczyźnie. Dziękuję.  

Wanda Nowicka
Szanowny Panie Marszałku! Wysoka Izbo! Odpady są zmorą polskich miast, miasteczek i wsi. Wyrzucane w lesie, na poboczach dróg czy nieużytkach sta

Krystian Kamiński
ły się problemem publicznym, za którego usuwanie  odpowiadają samorządy. Jednak samorządy, jak wynika ze skierowanego  do mnie apelu śląskiej gminy Wielowieś, pozostają  z tym problemem osamotnione. To głównie na ich  barkach spoczywa odpowiedzialność finansowa za  odpowiednią utylizację porzuconych odpadów. Niestety zarówno obecne prawodawstwo, jak i sposoby  finansowania tego typu przedsięwzięć są wysoce niewydajne.  Przerzucanie obciążeń finansowych wynikających z art. 26 ustawy o odpadach powoduje, że małe  samorządy znajdują się w sytuacji bardzo trudnej do  udźwignięcia. W szczególności dotyczy to mniej zamożnych gmin, takich jak np. śląska Wielowieś. Skala zjawiska jest tak duża, że fundusze możliwe do  pozyskania w ramach rządowych programów są niewystarczające. Przerzucenie obowiązku usuwania odpadów nielegalnie przetrzymywanych, magazynowanych, składowanych na jednostki samorządu terytorialnego  musi być powiązane z maksymalnym uproszczeniem  procedur oraz pełnym zabezpieczeniem środków finansowych na ten cel. W innym przypadku mamy do  czynienia z bezskutecznym rozwiązaniem prawnym,  szczególnie teraz, w perspektywie postępującego pozbawiania samorządów pieniędzy z udziałów w podatku dochodowym. W imieniu mieszkańców gminy Wielowieś, a także innych gmin, których ten problem dotyczy, apeluję do rządzących o podjęcie szybkich działań w celu  pilnego rozwiązania tego problemu. 

Jan Szopiński
Szanowny Panie Marszałku! Wysoka Izbo! Szanowny Panie Premierze! W dniu 16 maja 2021 r.  w czasie spotkania wyborczego w Rzeszowie, wiceminister sprawiedliwości w pana rządzie pan Marcin  Warchoł rozdawał rzeszowskim strażakom pieniądze  z Funduszu Sprawiedliwości należące ustawowo,  faktycznie i moralnie do ofiar przemocy domowej  oraz ofiar innych przestępstw. Jeżeli pan premier nie  podejmie żadnej interwencji i nie powstrzyma nielegalnych działań pana wiceministra w jego kampanii  wyborczej, to ofiary przestępstw oraz byli skazani,  którzy potrzebują wsparcia w readaptacji społecznej,  zostaną de facto okradzeni przez polityków rządu  pana premiera. Jeżeli pan premier nie podejmie działań, to pod pretekstem jej wspierania ochotniczej  straży pożarnej zostaną przekazane pieniądze w wysokości 1,2 mln zł. Panie Premierze! Przedstawiciel pańskiego rządu  pokazał w Rzeszowie porażający tupet. Pokazał publicznie kpinę z polskiego prawa i całkowity brak  szacunku dla ofiar przestępstw, bowiem nie tylko nie  przeprosił ich za zabranie im pieniędzy na swoją  kampanię wyborczą, ale także rozdawał pieniądze  strażakom bez żadnej podstawy prawnej, bez formalnych decyzji, bez konkursów, bez zawarcia jakiejkolwiek umowy i określenia zasad wydatkowania. Czy  to, co stało się w czasie kampanii wyborczej w Rzeszowie z udziałem wiceministra sprawiedliwości, to  właśnie Nowy Ład Prawa i Sprawiedliwości, o którym tyle mówił pan premier Jarosław Kaczyński? Pozwolę sobie zadać dwa pytania, panie premierze.  Dlaczego do dzisiaj rząd PiS nie wypracował takiego  systemu finansowania OSP, by nie było konieczne zabieranie pieniędzy ofiarom przestępstw i przeznaczanie ich na rozdawanie mundurów w czasie kampanii  wyborczych polityków prawicy? Jeżeli rząd pana premiera postanowił o przeznaczeniu w 2021 r. 1,2 mln zł  dla OSP w województwie podkarpackim, to czy taką  samą kwotę otrzymają w roku 2021 ochotnicze straże  pożarne z mojego województwa kujawsko-pomorskiego? Dziękuję bardzo.  

Waldemar Andzel
Panie Marszałku! Wysoka Izbo! Dzisiejsze oświadczenie jest poświęcone rotmistrzowi Witoldowi Pileckiemu z okazji 120. rocznicy jego urodzin.  13 maja br. obchodziliśmy 120. rocznicę urodzin  rotmistrza Witolda Pileckiego, oficera ZWZ AK, dobrowolnego więźnia Auschwitz i uczestnika powstania warszawskiego. Witold Pilecki jest postacią legendarną, jego życie  nasycone było patriotyzmem i bohaterstwem. Pochodził z rodziny szlacheckiej o tradycjach niepodległościowych. W okupowanej Warszawie współtworzył  tajną armię polską. Aby zdobyć niemieckie plany  dotyczące obozów koncentracyjnych, postanowił dostać się do obozu Auschwitz. To on był autorem  pierwszej noty na temat nazistowskiego ludobójstwa.  W obozie stworzył Związek Organizacji Wojskowej  i siatkę konspiracyjną. W związku z rozpracowaniem  obozowego ruchu oporu przez nazistów Pilecki zdołał  uciec z obozu w kwietniu 1943 r. Następnie aktywnie  uczestniczył w działaniach wojennych oraz w powstaniu warszawskim.  8 maja 1947 r. został aresztowany przez funkcjonariuszy UB, a następnie 15 marca 1948 r. – skazany  

Wanda Nowicka
na śmierć i stracony. Bolesław Bierut nie wyraził  zgody na jego ułaskawienie. W PRL-u wszelkie informacje na jego temat podlegały cenzurze. Cześć  i chwała bohaterom! Dziękuję bardzo.  

Sylwester Tułajew
Szanowny Panie Marszałku! Wysoka Izbo! Tydzień temu obchodziliśmy jakże smutną rocznicę –  86. rocznicę śmierci Józefa Piłsudskiego. Wybitnego  męża stanu, ojca niepodległości, pierwszego w historii marszałka Polski, dwukrotnie premiera Rzeczypospolitej Polskiej. Dzisiaj, z tego miejsca chciałbym  oddać cześć temu wielkiemu Polakowi, dzięki któremu mamy wolną Polskę, dzięki któremu mieliśmy  Legiony Polskie. Właśnie na Legionach Polskich  chciałbym się skupić w sposób szczególny. Czas pandemii dał możliwość dostępu do materiałów, do informacji i dzięki pracy Wojskowego Biura Historycznego mogę podzielić się z państwem ogromną wiedzą  o historii legionów. Chciałbym przywołać pamięć mojego pradziadka,  starszego ogniomistrza Pawła Tułajewa, który  w dniu 5 sierpnia 1915 r. wstąpił do I Brygady Legionów Polskich Józefa Piłsudskiego, gdzie rozpoczął  służbę i pracę na rzecz niepodległej Polski. Służył  w 7. pułku piechoty, a następnie, po jego rozwiązaniu, wstąpił do 5. pułku piechoty. Starszy ogniomistrz Paweł Tułajew, mój pradziadek, brał udział  we wszystkich walkach. Walczył o niepodległą Polskę. Kiedy przyszedł rok 1917, za namową marszałka, za namową dowódcy Józefa Piłsudskiego odmówił  złożenia przysięgi na wierność cesarzowi Niemiec.  Mam na myśli kryzys przysięgowy. To spowodowało,  że 16 lipca 1917 r. został internowany w Szczypiornie  i w Beniaminowie. Zwolniony 25 października 1918 r.  powrócił do Lublina, ale nie schował się w swoim  domu, lecz dalej walczył o wolną i niepodległą Polskę.  W Lublinie brał udział w rozbrojeniu Austriaków.  Następnie już w listopadzie 1918 r. wyruszył na front  wschodni, front ukraiński, aby walczyć o wschodnią  granicę Rzeczypospolitej Polskiej.  Mój pradziadek Paweł Tułajew, starszy ogniomistrz , został odznaczony Krzyżem Niepodległości przez prezydenta Ignacego Mościckiego  w dniu 20 lipca 1932 r. za pracę na rzecz odzyskania  niepodległości. Dzisiaj jestem dumny, że jako prawnuk tak wielkiego Polaka, tak wielkiej osoby, wielkiego patrioty mogę stać tutaj przed państwem  i przypominać tę historię – jeszcze raz to podkreślę  – wielkiego patrioty, osoby, która bardzo mocno zaangażowała się w dzieło odzyskania niepodległości,  historię mojego pradziadka śp. starszego ogniomistrza Pawła Tułajewa. Cześć Ich pamięci.   

Jarosław Rzepa
Dziękuję. Panie Marszałku! Wysoka Izbo! Powiem o gospodarce. Szanowni państwo, chciałbym powiedzieć, co  dzieje się dzisiaj w wielu obszarach naszej gospodarki. Rozpocznę od obszaru dotyczącego stali. Nie  wiem, czy państwo wiecie, że w ostatnich miesiącach  cena stali w Polsce wzrosła o 100%. Co to powoduje,  szanowni państwo, na rynku, zwłaszcza w przypadku firm, które wygrywają w tzw. konkursach w formule: zaprojektuj i wybuduj? Wydawałoby się, że  intratny kontrakt. Nie wiadomo, kiedy do końca podpiszemy umowę, a jak podpiszemy umowę i ją wykonamy, to nie przyjdzie nam nic innego, niż zbankrutować, szanowni państwo, bo taką mamy dzisiaj rzeczywistość. Kolejny przykład dotyczy styropianu – wzrost  o 30%. Szanowni państwo, w przemyśle drzewnym  cena surowców poszła o 50% do góry. Przekłada się  to bezpośrednio na to, co kupujemy i co będziemy  kupować w najbliższym czasie, bo rynek jest totalnie  rozregulowany niestety. Szanowni państwo, kto zostaje na samym końcu? My, którzy jesteśmy konsumentami tego wszystkiego, bo firmy, które produkują, oczywiście będą to w pierwszej kolejności przerzucały na nas. Dlatego wskazuję, szanowni państwo,  na pewne bardzo niebezpieczne tendencje, które  dzisiaj obserwujemy. Mówię o branży budowlanej, branży metalowej, branży chemicznej, szanowni państwo.  Nie mówię już o cenach energii i ropy naftowej. Zmierzamy w bardzo złą stronę, szanowni państwo. Dzisiaj państwo polskie powinno zwrócić na to  uwagę, bo za tymi cenami stoją polskie firmy, polscy  pracownicy. Oby nie było tak, że będziemy świadkami wielkich, spektakularnych upadków firm przez  takiego rodzaju praktyki, które mają dzisiaj miejsce  po pandemii w odniesieniu do gospodarki, która  z tego się dźwiga. Oby nie było tak, szanowni państwo, że nie dźwigniemy się, tylko upadniemy w wyniku takich często spekulacyjnych praktyk występujących na rynku. Dzisiaj nie ma z nami nikogo z rządu, ale myślę, że kto będzie chciał, odsłucha tych  słów. Jest czas na to, żeby zadbać o polskie firmy, o to,  co się dzisiaj w nich dzieje. Bo my mówimy o wielu  programach, niektórzy nawet bardzo ich oczekują,  ale obyśmy mieli z czego to realizować, a przede wszyst

Waldemar Andzel
kim żebyśmy zadbali o interes polskich firm. Bardzo,  bardzo o to proszę, żeby rząd wziął to wszystko pod  uwagę. Dziękuję bardzo.  

Paweł Lisiecki
Panie Marszałku! Wysoka Izbo! Od kilkudziesięciu  lat spółdzielcy borykają się z problemem nieuregulowanych gruntów pod budynkami wybudowanymi  z własnych środków w latach 70. i 80. XX w. W samej  tylko Warszawie jest to ok. 100 tys. mieszkań, które  znajdują się w budynkach spółdzielczych stojących na  nieuregulowanych gruntach. Grunty te w zdecydowanej większości znajdują się w rękach samorządu. Mimo  zapisów w ustawie o gospodarce nieruchomościami  część samorządów nie realizuje roszczeń wysuwanych  przez spółdzielnie mieszkaniowe i spółdzielców i nie  reguluje kwestii praw do gruntów pod budynkami  spółdzielczymi. Tracą na tym ci, którzy mają spółdzielcze prawo do lokalu.  Brak regulacji gruntów pod budynkami powoduje, że spółdzielcy są pozbawieni prawa do przekształcania posiadanych praw spółdzielczych do lokali  w odrębną własność. Są oni pozbawieni możliwości  zakładania dla posiadanych lokali ksiąg wieczystych,  ponadto nie mogą sprzedawać posiadanych lokali po  cenach rynkowych, ponieważ wartość tych lokali jest  ok. 20% niższa niż lokali podobnych, ale znajdujących  się na gruntach już uregulowanych. Ponadto osoby  takie mają mieszkania, ale nie posiadają przymiotu  strony w postępowaniach administracyjnych. Władzom samorządowym niestety często nie jest  na rękę regulowanie gruntów na rzecz spółdzielni  mieszkaniowych i spółdzielców, ponieważ obecny  stan prawny jest dla samorządów optymalny. Na  przykład samorząd warszawski może ściągać od spółdzielni pieniądze za bezumowne korzystanie z gruntu, a spółdzielnia z kolei przerzuca opłaty na mieszkańców. Nie na rękę jest uregulowanie gruntów, bo  spółdzielcy mogliby wtedy przekształcić użytkowanie  wieczyste we własność. Sprawa powinna zostać uregulowana już dawno, ale niestety samorządy nie chcą  tego robić. Z tego powodu sprawy trafiają często do  sądów, gdzie np. warszawski samorząd wnioskuje  o umorzenie spraw ze względu na przedawnienie, chociaż sam do tego przedawnienia doprowadził. Niestety brak chęci uregulowania gruntów na  rzecz spółdzielców przez samorządy powoduje, że cierpią na tym przede wszystkim mieszkańcy budynków.  Oznacza to również, że będzie potrzebna zmiana ustawy, która doprowadzi do tego, że grunty staną się własnością spółdzielców z mocy ustawy, bez oglądania się  na włodarzy dużych miast. Dziękuję bardzo. 

Piotr Borys
Szanowny, Drogi Panie Marszałku! Szanowni  Państwo! Chciałbym zaapelować w imieniu powiatów  górskich. Z inicjatywy powiatu lwóweckiego na Dolnym Śląsku podjęto działania, aby w pomocy rządowej skierowanej do gmin górskich uwzględnić również powiaty. Chodzi o dziesiątki polskich powiatów,  które muszą i powinny w czasie pandemii wspierać  inwestycje turystyczne: budowę dróg, budowę infrastruktury, co przecież ma wpłynąć na konkurencyjność i na to, aby polska turystyka mogła powrócić do  swoich lat świetności. Chciałem podziękować władzom powiatu lwóweckiego za inicjatywę i powiedzieć, że ta inicjatywa ma  wsparcie makroregionów Sudetów Wschodnich,  Sudetów Zachodnich, Sudetów Środkowych. Przecież  takie powiaty, jak lwówecki, lubański, jeleniogórski,  kamiennogórski, wałbrzyski czy kłodzki i szereg innych powiatów, zasługują na wsparcie. Nie może być  tak, że ta pomoc trafia do gmin górskich, a nie trafia  do powiatów, bo często przecież drogi i inna infrastruktura są wspólne. Dlatego apeluję do rządu o zmianę decyzji i uwzględnienie w pomocy także powiatów górskich. Bardzo  dziękuję. 

Joanna Borowiak
Bardzo dziękuję.  Panie Marszałku! Panie Ministrze! Wysoki Sejmie!  Historia działalności kół gospodyń wiejskich w Polsce  sięga drugiej połowy XIX w. Pomysłowość i aktywność  polskich kobiet zawsze były świadectwem tego, jak wiele można zrobić dla innych i dla siebie.  Od ponad 2 lat dzięki programowi rządu Prawa  i Sprawiedliwości koła gospodyń wiejskich poprzez  rejestrację w Agencji Restrukturyzacji i Modernizacji  Rolnictwa stają się autonomicznymi jednostkami.  Z chwilą rejestracji koła nabywają osobowość prawną, dzięki czemu mogą starać się również o pieniądze  ze źródeł zewnętrznych, np. mogą pozyskiwać środki  w ministerstwie kultury i dziedzictwa narodowego,  z narodowego funduszu ochrony środowiska czy Fundacji Orlen. Wcześniej koła gospodyń wiejskich takiej  możliwości nie miały.  Dotychczas w kołach gospodyń wiejskich były praktycznie wyłącznie kobiety. Teraz to się zmienia. Coraz  więcej panów, coraz więcej mężczyzn chce działać  i działa w tych organizacjach. Działalność kół gospodyń  wiejskich wspiera rozwój obszarów, na których działają,  obszarów ich lokalnych społeczności. Panie ministrze, mam pytanie o dotychczasową  realizację programu skierowanego do kół gospodyń  wiejskich w skali kraju, ze szczególnym uwzględnieniem województw kujawsko-pomorskiego, śląskiego  i łódzkiego. 

Lidia Burzyńska
Dziękuję bardzo. Panie Marszałku! Panie Ministrze! Wysoka Izbo!  Pan minister bardzo dokładnie przeanalizował i przekazał nam, jak była historia wspierania tych aktyw

Joanna Borowiak
nych środowisk wiejskich skupionych w kołach gospodyń wiejskich, i wyprzedził również moje pytanie  uzupełniające – o plany. Bardzo szczegółowo tutaj je  przedstawił. Bez wątpienia taka pomoc była niezbędna, bo to spowodowało, że działaczki, a także – co  koleżanka przede mną powiedziała – działacze, którzy przystępują teraz do tych zrzeszeń, są bardziej  aktywni. Może inaczej, poczuli autonomię, poczuli,  że to, co robią, jest wspierane również finansami,  o które sami zabiegają, a nie tylko tymi, które otrzymują od włodarzy. Czyli ich działalność została określona w sposób autonomiczny.  Pytanie, panie ministrze – bo tego nie usłyszałam  – jaki jest podział zainteresowania, jeśli chodzi  o działalności kół, w województwach kujawsko-pomorskim, śląskim i łódzkim. Dziękuję.  

Fryderyk Kapinos
Szanowny Panie Marszałku! Szanowny Panie Ministrze! Wysoka Izbo! Podczas wystąpienia na konferencji Europa Karpat pan minister rolnictwa i rozwoju wsi Grzegorz Puda wypowiadał się o rodzinnych gospodarstwach rolniczych. Powołując się na  raport ONZ do spraw Wyżywienia i Rolnictwa, mówił, iż dostarczają one światu 80% żywności, wykorzystując 75% gruntów. Według ekspertów FAO tylko  rodzinne gospodarstwa rolnicze są w stanie sprostać  coraz większym potrzebom żywnościowym przy kurczących się zasobach gruntów, upraw i wody. Odnosząc się do tej wypowiedzi, mam do pana ministra  pytanie: Jak w Polsce Ministerstwo Rolnictwa i Rozwoju Wsi zamierza wspierać rodzinne gospodarstwa  rolnicze w kontekście nowej perspektywy finansowej?  

Lidia Burzyńska
produkcji, poprawę jakości produkcji, zwiększenie  wartości dodanej produktu. W ramach interwencji  możliwa będzie realizacja operacji polegającej na budowie lub modernizacji budynków lub budowli służących do produkcji zwierzęcej z wykorzystaniem nowych technologii oraz realizacja operacji w gospodarstwach prowadzących produkcję ekologiczną. Inwestycje będą musiały doprowadzić do wzrostu wartości  dodanej brutto w gospodarstwie.  Ponadto w projekcie planu strategicznego dla WPR  przewidziano realizację interwencji „Premia na rozwój małych gospodarstw”. Ona w tej chwili również jest  realizowana. Celem ww. interwencji jest zwiększenie  zorientowania na rynek i konkurencyjności gospodarstw, w szczególności poprzez powiązanie produkcji  ze sprzedażą, upowszechnianie krótkich łańcuchów,  zmianę profilu produkcji, poprawę jakości produkcji.  Dodatkowo planuje się, że premia powinna być wydatkowana zgodnie z założeniami biznesplanu, w wyniku  którego powinien nastąpić wzrost orientacji rynkowej  gospodarstwa wyrażony w szczególności w osiągnięciu określonego wzrostu wartości sprzedaży produktów z gospodarstwa. Szanowni państwo, w planie strategicznym zaproponowano takie podejście, mianowicie interwencje  zaadresowane do rolników prowadzących produkcję  zwierzęcą i rośliną, których celem jest wsparcie gospodarstw rodzinnych w modernizacji produkcji w kierunku bardziej zielonej i cyfrowej gospodarki.  Wiele rozwiązań, jeśli chodzi o gospodarstwa rodzinne, zostanie również przedstawionych w programie Polski Ład. Dziękuję bardzo. 

Teresa Pamuła
Panie Ministrze! Wiemy, że produkcji żywności  w Polsce jest coraz więcej, o czym świadczy również  eksport produktów rolno-spożywczych. Na przykład  w 2020 r. było to 34 mld euro, co stanowiło prawie  14,3% całego eksportu. Głównymi partnerami są nadal kraje Unii Europejskiej. W 2020 r. wartość eksportu artykułów rolno-spożywczych na unijny rynek wzrosła o 5% – do  27,2 mld euro, co daje 80% przychodów z eksportu  towarów żywnościowych. Pozostałe kraje, czyli Rosja, Ukraina, Arabia Saudyjska to 20%.  Chciałabym zapytać pana ministra, w jaki sposób  w sytuacji pandemii pan minister, ministerstwo planuje promować polską żywność i polskie produkty za  granicą, tak żeby przede wszystkim  zwiększyć eksport do krajów spoza Unii, ale też zwiększyć  eksport do krajów Unii. 

Mariusz Trepka
Dziękuję.  Panie Marszałku! Wysoka Izbo! Panie Ministrze!  Program „Moja woda” to inicjatywa mająca na celu  łagodzenie skutków suszy w Polsce i ograniczenie  zagrożeń powodziowych poprzez budowę przydomowych instalacji zatrzymujących deszczówkę. Każdy  właściciel lub współwłaściciel domu jednorodzinnego  może otrzymać do 5 tys. zł. Wiemy, że wielu właścicieli domów już z tego skorzystało. Jest to też oszczędność wody, którą wszyscy powinniśmy oszczędzać.  To jest bardzo cenna inicjatywa. Panie Ministrze! Chciałbym się dowiedzieć, ile  wniosków i na jaką kwotę wpłynęło w tym roku do  wojewódzkich funduszy, jaki budżet został przeznaczony na obecny, już drugi nabór do programu „Moja  woda” oraz do kiedy można składać wnioski w ramach  obecnego naboru. Myślę, że ta inicjatywa jest bardzo cenna, będzie  kontynuowana w następnych latach i wielu mieszkańców domów z tej „Mojej wody” skorzysta, podlewając  ogródki czy działki przy swoich domach – a w ten sposób będzie też ta oszczędność i ogródki będą piękne –  deszczówką, którą zatrzymają przy swoich posesjach.  Dziękuję. Panie marszałku, jeszcze raz poseł Trepka. Z posłem Andzelem jesteśmy i Panie ministrze, bardzo dziękuję za tę informację.  100 mln zł, widzimy, że jest bardzo duże zainteresowanie, 81 mln, powiedzmy, już jest też zaalokowane  – już tyle wniosków beneficjenci złożyli, na taką kwotę. Jeszcze zostało 18 mln, można powiedzieć, tak?  I chciałbym dopytać, tak już bliżej mojego miejsca  zamieszkania, czy ma pan minister takie dane, ile  w województwie śląskim, jaka alokacja tych środków  dla województwa śląskiego jest przewidziana, czy też  nie ma tego, bo to jest ogólnie dla NFOŚ, a NFOŚ po  prostu w zależności od beneficjentów przesuwa na poszczególne WFOŚ-ie te środki. Czy tak można to rozumieć? I mam nadzieję, że po 2024 r. ten program będzie  kontynuowany, bo naprawdę to jest duża oszczędność  wody, której nam brakuje.  Bardzo dziękuję. 

Klaudia Jachira
Dziękuję, panie marszałku. Panie Przewodniczący Komitetu Kaczyński!  Panie Marszałku! Wysoka Izbo! Panie Ministrze!  W związku z pracami nad poselską nowelizacją ustawy o lasach pozwalającą na zamianę gruntów, także  tych cennych przyrodniczo, będących w zarządzie  Lasów Państwowych na inne tereny, niższej jakości,  chciałabym spytać pana ministra, jaka jest opinia  odnośnie do tego projektu ustawy. Jak pan ocenia  fakt, że posłowie składają ustawę, potem nagle z niej  się wycofują, a potem, wczoraj, składają poprawki na  ostatnią chwilę, które i tak niewiele zmieniają, i za  chwilę będziemy w komisji nad nią pracować? Czy ministerstwo widzi zagrożenia płynące z zaproponowanych zmian? Czy chcemy doprowadzić do  tego, że zamiast lasów będziemy mieć fabryki, kopalnie albo wysypiska śmieci? I wreszcie czy nie obawiacie się, że otworzy to furtkę do cichej prywatyzacji  lasów, kawałek po kawałku? Poza tym jak to możliwe, że pracujemy nad dokumentem, który traktuje  las jak każdy inny teren inwestycyjny, nie zważając  na aspekt przyrodniczy, zniszczenie bioróżnorodności, przerwanie korytarzy ekologicznych pozwalających na migracje zwierząt, i pana ministerstwo, które ma przecież chronić przyrodę, a nie ją niszczyć, na  to nie reaguje? W projekcie jest napisane, że będą to  inwestycje służące ochronie powietrza, ale czy naprawdę ktoś uwierzy, że będziemy wycinać starodrzew, żeby poprawiać jakość powietrza? Czy pan minister wie, dlaczego w takim tempie przeprowadza  się tak niebezpieczne zmiany? Są proponowane jako  projekt poselski, bez możliwości konsultacji społecznej, z negatywną opinią leśników, „Solidarności”,  NGOs. Jakie inwestycje są tak pilne? Komu i gdzie  konkretnie obiecaliście tereny leśne, że tak się spieszycie , by w świetle prawa uwłaszczyć się  na państwowym? Czas na konkrety, panie ministrze.   

Urszula Zielińska
Dziękuję.  Panie Marszałku! Wysoka Izbo! Panie Ministrze!  Pan przez 5 minut lał wodę, a wody w kraju mamy  mało, więc ja proszę: konkretnie, przestańmy owijać  w bawełnę. Ten projekt jest po to, żebyście mogli wyciąć w pień tysiące hektarów lasu, zalać to betonem  i oddać pod inwestycję za bezcen i z naruszeniem, panie ministrze, interesu państwa, właśnie z naruszeniem interesu państwa w wielu aspektach.  Wiemy, że na pierwszy ogień pójdzie 240 ha lasu  w Jaworznie pod budowę fabryki Izery. To piękna  kampania wizerunkowa dla pierwszego polskiego samochodu elektrycznego, panie ministrze. W kraju,  w którym dziesiątki tysięcy osób umierają z powodu  smogu, wyrżnąć kilkaset hektarów lasu pod samochód. Gratulacje! A może należy zbudować Izerę na  70 ha, a nie 240, tak jak działa fabryka Opla w Gliwicach i podobno daje radę. Wtedy może okazałoby się,  że do jej lokalizacji da się wykorzystać tereny pokopalniane. Zabrze, są przykłady.  Ale może macie w planach kolejne takie inwestycje. Jakie konkretnie inwestycje macie państwo w planach? Pod co jest  ta ustawa? Pod co? Komu chcecie jeszcze oddać nasze  lasy?  

Tadeusz Tomaszewski
Panie Marszałku! Wysoki Sejmie! Szanowny Panie  Ministrze! Panie Komendancie! Druhny i Druhowie!  Ministerstwo Spraw Wewnętrznych i Administracji  rozpoczęło konsultacje dotyczące nowego projektu ustawy o ochotniczych strażach pożarnych. I dziś chcę, aby  pan minister zechciał nam odpowiedzieć, odpowiedzieć rzeszy prawie 700 tys. strażaków zrzeszonych  w 16,5 tys. ochotniczych straży pożarnych, gdzie na  zasadzie partnerstwa między OSP, Państwową Strażą  Pożarną i gminą 4,5 tys. z nich służy w ramach krajowego systemu ratowniczo-gaśniczego.  Ustawodawca proponuje, szanowni państwo, podział tego pięknego zbioru ludzi szlachetnych, walczących ramię w ramię z państwowcami w zakresie  ochrony przeciwpożarowej, o życie, zdrowie oraz mienie ludzi. Mówi o tym w art. 15 ust. 6 ustawy o ochronie przeciwpożarowej. Do tej pory jednostkami ochrony przeciwpożarowej są ochotnicze straże pożarne.  Państwo dodajecie: w której utworzono jednostkę  ratowniczo-gaśniczą OSP. Oznacza to, że spośród tych  16,5 tys. ochotniczych straży pożarnych, gdybyśmy  popatrzyli przez pryzmat standardów krajowego systemu ratowniczo-gaśniczego, to będzie 4,5 tys. jednostek ratowniczo-gaśniczych, może więcej. Natomiast pozostałe 12 tys. będą zwykłymi stowarzyszeniami, w których ochotnicy, uwaga, będący nawet  ratownikami, spełniający kryteria ustawy, mający  wyszkolenie itd., itd., którzy dzisiaj  biorą  udział w akcjach ratowniczych, nie będą mieli uprawnień przewidzianych w ustawie. A więc nie będą mieli prawa do rekompensaty pieniężnej za czas niezdolności do pracy, świadczenia ratowniczego, ochrony  przewidzianej dla funkcjonariuszy publicznych, środków ochrony i umundurowania. Znosi się też zapisy,  które zobowiązują dzisiaj gminę do obowiązku ponoszenia kosztów umundurowania ochotniczych straży  pożarnych, finansowania ich gotowości. Wszystko to  traktujemy jako element konsultacji. Mam nadzieję,  że w wyniku tych konsultacji doprowadzimy do takiej  sytuacji, że ochotnicze straże pożarne nadal będą  jednorodnym systemem zapewnienia bezpieczeństwa  państwa. Dziękuję.  

Paweł Krutul
Panie Marszałku! Panie Ministrze! Panie Komendancie! Wysoka Izbo! Panie ministrze, proszę z naszej strony, klubu Lewicy, nie odbierać tego jako ataku. Do naszych biur poselskich zgłaszają się strażacy,  czynni strażacy, którzy mają wątpliwości. Dlatego my  apelujemy, przekazujemy te spostrzeżenia, przychodzimy na posiedzenie komisji i o nich mówimy.  Tak że klub Lewicy jest za dobrymi poprawkami,  na pewno będzie głosował. Tak jak powiedział przed  chwilą poseł Szczepański, zagłosujemy zgodnie z własnym sumieniem. Tak że klub Lewicy na pewno to poprze. Dziękuję bardzo. 

Andrzej Grzyb
Dziękuję, panie marszałku. W istocie, podobnie jak w sprawach ochotniczych  straży pożarnych i tej noweli ustawy, tak również  w sprawie rosnących cen paliw docierają do nas liczne interwencje ze strony obywateli, którzy pytają,  jakie są przyczyny tak istotnego wzrostu cen paliw.  20. tydzień: benzyna 95 – 5,26, benzyna 98 – 5,58,  olej napędowy – 5,19. Jednocześnie na przestrzeni  tego okresu, przez niespełna rok, wzrosły też bardzo  istotnie ceny hurtowe, które stanowią tutaj istotny  element wpływu, a w cenach hurtowych oczywiście  są zaszyte ceny, które dyktuje z jednej strony Orlen,  z drugiej strony Lotos. Jednocześnie pan prezes Narodowego Banku Polskiego, pan prezes Glapiński,  stwierdza: Inflację podbijają czynniki, które są poza  zasięgiem NBP-u i polityki pieniężnej, a zwłaszcza  wzrost cen paliw oraz cen żywności.  A więc chciałbym zwrócić się do pana ministra  z pytaniem: W jaki sposób można wpłynąć na to, aby  te ceny paliw nie były tak dotkliwe, w szczególności  w okresie wychodzenia z kryzysu, kiedy tak wielkie  obciążenia spadły np. na rolnictwo? Są również epidemiczne zjawiska, chociażby grypa ptasia. To wszystko  sprawia, że one bardzo istotnie rosną. Opłaty dodatkowe w cenie litra np. benzyny to jest prawie 60%  dodatkowych opłat. To akcyza, VAT, opłata paliwowa.  Już nie mówię o marży. Czy któryś z tych elementów  nie mógłby zostać obniżony właśnie w okresie, kiedy  mamy do czynienia z tak istotnym wzrostem i jednocześnie z odbudową gospodarki? Dodam, że   ceny paliw w wielu krajach członkowskich Unii Europejskiej są dużo niższe – w Słowenii, Bułgarii, Rumunii, na Węgrzech. W Czechach są nieco wyższe niż  w Polsce, ale te ceny zostały obniżone ze styczniem  2021 r. Zatem pytam jeszcze raz: Czy rząd rozważa  w tej sprawie jakieś elementy, które pozwolą na obniżenie cen paliw? Tak jak powiedziałem – czy akcyza,  czy VAT, czy rezygnacja z okresowej opłaty paliwowej,  czy inne elementy, które m.in. są kosztotwórcze w tej  cenie. Tym bardziej że ceny paliw są zróżnicowane  również przestrzennie, a na stacjach przy autostradach są o ok. 20–30 gr wyższe niż na innych stacjach.  Dziękuję bardzo. 

Jarosław Rzepa
Panie Marszałku! Wysoka Izbo! Panowie Ministrowie! Pan minister właściwie odpowiedział, chce  nadal łupić Polaków. Przypomnę, panie ministrze, że  w 2011 r. cena baryłki to było 115 dolarów i paliwo  kosztowało poniżej 5 zł, a dzisiaj to ok. 70 dolarów  i cena paliwa jest, tak jak pan poseł powiedział, 5,27. Panowie ministrowie, czy rząd ma realną ochotę  na to, żeby obniżyć cenę, choćby w postaci obniżenia  akcyzy? 

Stefan Krajewski
Szanowny Panie Marszałku! Wysoka Izbo! Szanowny Panie Ministrze! Ale w 2011 r. to prezes Kaczyński mówił, że można obniżyć te opłaty, żeby cena  paliwa była niższa.   Ceny za baryłkę były wtedy zupełnie inne niż dzisiaj. A dodatkowym problemem jest cena paliwa rolniczego. W związku z tymi inwestycjami infrastrukturalnymi dzisiaj rolnik zużywa paliwo nie tylko na polu, bo  musi na nie dojechać, czasem kilkanaście kilometrów,  poprzez przejazd. A to, co zwiększyliście ,  zwrot akcyzy – on niestety nie da się przełożyć dzisiaj  na ceny paliwa, w tym rolniczego. Dziękuję.  

Waldemar Andzel
Dziękuję bardzo. Panie Marszałku! Panie Ministrze! Wysoka Izbo!  Premier Mateusz Morawiecki wynegocjował gigantyczne środki z Europejskiego Funduszu Odbudowy dla  Polski, to jest 23,9 mld euro w formie grantów oraz  34,2 mld euro w formie pożyczek. Według obliczeń Komisji Europejskiej Polska jest na trzecim miejscu jako  beneficjent funduszu naprawczego Unii Europejskiej.  Chciałbym zapytać, które z państw członkowskich  otrzymają równie wysokie wsparcie, a które relatywnie niewielkie. Po drugie, jakie środki otrzyma województwo śląskie w tym podziale? I po trzecie, jakie  środki otrzyma województwo małopolskie? Dziękuję  bardzo.  

Barbara Bartuś
Dziękuję. Panie Ministrze! Dziękuję za te słowa, że te środki mogą trafić do Polski jeszcze w tym roku, że w tym  Sekretarz Stanu w Ministerstwie Funduszy  i Polityki Regionalnej Waldemar Budaroku jeszcze będzie można z tych środków skorzystać, bo tak zrozumiałam pana odpowiedź. Jeżeli mówimy o ratyfikacji, to tylko taka moja  uwaga, że przyjmując ustawę, a mamy szansę to zrobić w maju, jako parlament tylko wyrażamy zgodę na  to, żeby pan prezydent to ratyfikował. Tak że mamy  jeszcze jeden element. I te długie dyskusje w naszym  parlamencie niczemu nie służą, bo albo wyrazimy  zgodę, albo nie – taki cel ma ta ustawa. Natomiast chciałabym dopytać o te środki, które  popłyną. Szanowny Panie Ministrze! Środki, w tym środki  unijne, płyną do nas od dawna i budzą wiele emocji:  dlaczego ktoś dostaje, a ktoś nie dostaje. Panie ministrze, czy w tym Funduszu Odbudowy zostanie zastosowany ten mechanizm, który stosujemy w czasie  naszych rządów , czyli mechanizm zrównoważonego rozwoju? Czy takie regiony, jak mój powiat gorlicki, powiat sądecki czy regiony przygraniczne, do których tych środków trafiało mniej, bo  bardziej rozwijały się dotąd miasta Czy będzie jakieś preferencyjne podejście do tych mniejszych samorządów? Chodzi o te nasze potrzeby lokalne, tak  jak powiedziałam, bo miejscowo czasami jest gorzej  z infrastrukturą. I jeszcze jedno: Na co te środki będzie można  przeznaczać? W moim rejonie wciąż nie jest ukończona budowa kanalizacji. Są gminy, które dopiero zaczynają budowę kanalizacji, wodociągów. To jest  w XXI w. podstawa, a w moim rejonie wciąż są takie  miejsca, gdzie tego nie ma. Bez pomocy zewnętrznej  samorządy tego nie udźwigną. Dziękuję. 

Sławomir Nitras
Dziękuję. Panie Marszałku! Przedstawiliście państwo w zeszłym tygodniu Nowy Ład. Charakterystyczne, że nie  

Barbara Bartuś
rozmawiamy o tym Nowym Ładzie w trakcie debaty  parlamentarnej. Uprawiacie tylko propagandę, jeździcie po Polsce i mówicie, że macie nowe dobre rozwiązania. A ludzie się tych rozwiązań boją, bo uważają,  że z całego Nowego Ładu, z tych wszystkich obietnic  zostanie tylko jedna rzecz: podwyżka podatków. Najbardziej boją się tego przedsiębiorcy. Najbardziej boją  się tego przedsiębiorcy samozatrudnieni. Boją się, że  wprowadzicie nowy 9-procentowy podatek, który zapowiedzieliście. Bo to jest nowy 9-procentowy podatek. To jest niesamowite, że potraficie wprowadzić  podatek, w ogóle o nim nie mówiąc, tylko mówicie, że  dajecie jakieś rozwiązania. Przedsiębiorcy boją się też,  że zlikwidujecie im podatek liniowy. Co jest sukcesem polskiej gospodarki? Dlaczego  polska gospodarka mogła latami się rozwijać? Dlatego  że polscy przedsiębiorcy mieli dwie rzeczy: po pierwsze, byli przedsiębiorczy, pod drugie, Polska proponowała im niskie, proste podatki. Uważacie, że wyjście  z COVID-u, który przetrwaliście dzięki przedsiębiorcom To polski eksport, polscy przedsiębiorcy uratowali budżet. Dzięki nim macie wpływy większe, niż  myśleliście, że będziecie mieli. To nie jest wasza zasługa, to jest zasługa przedsiębiorców. Co dostają w zamian? Drastyczną podwyżkę podatków. Wszyscy dzisiaj szukają możliwości, jak uciec do Czech, do Niemiec. Będziecie uszczelniać, ale oni znajdą furtkę. Pan  Kaczyński obiecał nam kiedyś europejskie zarobki,  a wprowadził nam europejskie podatki.  Proszę zwrócić uwagę, że przy podatkach Pan  Morawiecki mówi: 6 tys. zł – trzeba płacić 30-procentowy podatek. W Niemczech za 6 tys. zł, za 1300 euro  nie płaci się żadnych podatków, jest zwolnienie z PIT,  a u nas za te same kwoty płaci się 30%. Chcecie, żeby  przedsiębiorcy płacili 30% podatków. Charakterystyczne, że pan Morawiecki, który przepisał praktycznie cały swój majątek na żonę, latami jako prezes  banku nadużywał tego systemu. System dla fryzjerów, dla kosmetyczek, dla kierowców transportowców wykorzystywał prezes banku. Mógł płacić podatki. Mógł mieć umowę o pracę.  Mógł opodatkowywać się według stawki 30%, opodatkowywał się  według stawki 19%. Wykorzystywał system. A dzisiaj,  kiedy zgromadził majątek 300 mln zł, jak twierdzą  niektórzy, wszystkim ludziom zarabiającym 5–6 tys. zł  podwyższa podatki do 30%. W ten sposób zarżniecie  polską gospodarkę. Oczekuję od państwa tutaj pełnej informacji dotyczącej wzrostu kosztów funkcjonowania przedsiębiorstw, szczególnie samozatrudnionych, po wprowadzeniu tzw. Nowego Ładu. Dziękuję.  

Sławomir Nitras
które sprawdziło się w wielu innych krajach świata.  Chodzi o to, żeby polepszać sytuację na rynku pracy.  Pamiętajmy również, że im więcej pieniędzy  w kieszeniach pracowników, tym lepsza sytuacja na  rynku, tym więcej pieniędzy idzie do gospodarki, tym  większy popyt, tym więcej klientów mają polscy  przedsiębiorcy. Pamiętajmy, że wysokość środków,  które zostają przedsiębiorcy na koniec dnia, jest determinowana nie tylko stawką podatku, ale przede  wszystkim szerokością bazy podatkowej i tym, przez  co przemnażamy tę stawkę podatku. Im lepsza sytuacja w gospodarce, im lepiej kręci się gospodarka,  tym więcej pieniędzy pozostaje w kieszeniach przedsiębiorców. To jest inwestycja, a nie wydatek, i zawsze  tak to rozpatrujmy. Ostatni element. Mówią państwo o Polskim Ładzie, koncentrując się tylko i wyłącznie na zmianach  dotyczących składki zdrowotnej. Przecież cały nasz  pakiet jest bardzo mocno nakierowany na polepszenie sytuacji firm z sektora małych i średnich przedsiębiorstw.  Mamy dla nich kilkanaście ulg podatkowych. Specjalnie  A ja odpowiadam, jeśli chodzi o podatki.  I tak, jeśli chodzi o rozwój, co my tutaj mamy?  Ulga na ekspansję i zwiększenie sprzedaży produktów, ulga na pierwszą ofertę publiczną, ulga konsolidacyjna, poszerzenie zakresu zastosowania estońskiego CIT-u, ulga w VAT dla pozyskiwania usług  finansowych. Co więcej – to dla innowatorów – pierwszy raz w historii będzie można łączyć ulgę badawczo-rozwojową z ulgą IP Box. Ulga na prototyp. Wreszcie ulga na robotyzację przemysłową. Kolejna odpowiedź na problem z dostępem do pracownika, o którego teraz tak strasznie ciężko u nas na rynku. Chodzi  też o to, żeby przedsiębiorstwa nie znikały po tym,  jak umrze właściciel. Fundacja rodzinna – to jest projekt, nad którym prace już się toczą i który od 1 stycznia zacznie obowiązywać w Polsce. Sytuacja globalna  dla przedsiębiorców z 1 stycznia zdecydowanie się  poprawi, a nie pogorszy.  Ale też pamiętajmy, że mówimy o pewnych wektorach, pewnych założeniach, które najpierw będą przedmiotem konsultacji, bo chcemy wychodzić z projektami, informować o nich przedsiębiorców, pokazywać  przepisy jeszcze przed rozpoczęciem oficjalnej ścieżki  parlamentarnej i rządowej. Później będą konsultacje  publiczne. Przecież te projekty będziemy realizowali  wspólnie, nie tylko z kolegami ministrami, ale również  z przedsiębiorcami, z branżą doradczą i nawet z państwem.  Oczywiście. Bardzo dziękuję. 

Izabela Leszczyna
Dziękuję, panie marszałku. Wysoki Sejmie! Panie Ministrze! Pan minister  swoją wypowiedzią udowodnił, że rząd PiS-u myśli,  że dobrobyt bierze się z redystrybucji podatków. Panie ministrze, dobrobyt bierze się z pracy, z inwestycji, z przedsiębiorczości. Tymczasem po roku pandemii, po roku recesji, kiedy przedsiębiorcy liżą rany  i chcą wrócić do pracy, wychodzicie i mówicie: Podnosimy wam podatki. W tym 2,5 mln przedsiębiorców  rozliczających się na podstawie podatku liniowego  podnosicie je o 50%. Chciałabym, żeby pan minister  przedstawił Wysokiej Izbie, na razie skrótowo, ale  proszę o pełne analizy na piśmie, jaki ten wasz ruch,  kompletnie niezrozumiały w momencie, w którym się  znajdujemy , będzie miał wpływ na szarą  strefę, odpływ przedsiębiorczości za granicę, inflację,  rynek pracy. Proszę odpowiedzieć nam, jak macie zamiar zatrzymać lekarzy, którzy też często są na samozatrudnieniu i których brakuje.  I pielęgniarki. Jak chcecie im po roku walki  z COVID-em, kiedy oni ledwie żyją  jakim prawem mówicie im, że zapłacą podatek,  np. 30-procentowy?  

Mariusz Gosek
Szanowny Panie Marszałku! Wysoka Izbo! Panie  Ministrze! Przemoc w rodzinie jest poważnym zjawiskiem do zwalczania. Odbywa się w zaciszu domowym  i z tego powodu jest trudna do wyeliminowania. Z tym  zjawiskiem miała walczyć ustawa o zmianie ustawy  z dnia 30 kwietnia 2020 r. o przeciwdziałaniu przemocy w rodzinie. Ta ustawa wprowadzała m.in. nakaz  natychmiastowego opuszczenia mieszkania i zakaz  zbliżania się do niego przez oprawców, przez sprawców  przemocy. Panie Ministrze! Chciałbym zapytać o skuteczność tej ustawy. Dziękuję bardzo. 

Piotr Sak
Dziękuję. Panie Marszałku! Wysoka Izbo! Panie Ministrze!  Bardzo serdecznie dziękuję za odpowiedź i przedstawienie kompleksowych informacji i danych statystycznych. Nie chcę tutaj prawić komunałów i banałów, ale oczywistym jest, że przemoc rodzinna to  poważny problem społeczny, taka anomalia w środowisku rodzinnym, bo jest przede wszystkim trudno  uchwytna, z tego względu, że odbywa się w miejscu,  które tak naprawdę powinno być jakimś takim swoistym asylum, taką oazą spokoju, a tak naprawdę jest  miejscem niejednokrotnie gehenny i kaźni. I stosowana jest przez osoby, które właśnie powinny dawać  miłość, dawać bezpieczeństwo, a tak naprawdę przynoszą krzywdę, ból i cierpienie. Dlatego też pozwolę sobie zadać pytanie panu ministrowi: Czy według ministerstwa obecny stan  prawny, ten system ochrony rodziny w tej materii jest  wystarczający? Czy w tym zakresie ministerstwo ma  w zanadrzu jakieś nowości  legislacyjne,  które jeszcze bardziej wzmocnią i poprawią bezpieczeństwo? Dziękuję. 

Cezary Grabarczyk
Dziękuję. Panie Marszałku! Wysoka Izbo! Panie Ministrze!  17 maja o godz. 16.30 10 z 11 bloków energetycznych  Elektrowni Bełchatów przestało wytwarzać prąd.  Ubytek produkcji był znaczący, objął bowiem prawie  20% całej energii produkowanej przez elektrownie  w Polsce i wyniósł 3900 MW. Przyczyną wyłączenia  produkcji, jak podaje PGE, była awaria stacji Rogowiec. Awaria spowodowała automatyczne wyłączenie  bloków elektrowni. Trzeba jednak podkreślić, że to  nie jest pierwsza awaria w Bełchatowie. W dniu 22  czerwca ub.r. awaria zatrzymała pracę czterech bloków, a dwa pracowały z obniżoną mocą. Ostatnia  awaria spowodowała skok cen. 1 MWh energii kosztowała przed awarią od 280 zł do 375 zł, a skok był  na tyle znaczący, że kwoty te wyniosły od 1000 zł do  1500 zł. Dojdą dodatkowe koszty rozruchu wyłączonych bloków, szacowne na kilkanaście milionów. Ta awaria nasuwa pytania. Po pierwsze, czy polski system energetyczny w związku z tymi powtarzającymi się awariami jest bezpieczny? Czy polski system energetyczny jest zarządzany przez kompetentnych ludzi? Czy znajduje się w dobrych rękach? Czy  polityka nepotyzmu nie prowadzi do cyklicznych  awarii? Czy polski system gwarantuje gospodarstwom  domowym dostarczanie prądu? Czy prąd dotrze do  polskich firm?  Czy polecą głowy za awarię? Bo ktoś źle odczytał wskazania na stacji Rogowiec i nie zareagował w porę, co spowodowało gigantyczne koszty. Kto zapłaci za tę awarię? Prosimy  o konkretne odpowiedzi. Jednocześnie pytam, czy  Bełchatów został ujęty w planie sprawiedliwej transformacji? Bo nie ma do tej pory potwierdzenia, że tak  się stało. Dziękuję.  

Krzysztof Gadowski
Dziękuję. Panie Marszałku! Wysoka Izbo! Panie Ministrze!  Oczywiście awarie się zdarzają i to jest rzecz normalna, że co pewien czas coś się może zdarzyć, ale rolą  rządzących czy zawiadujących systemem jest być zabezpieczonym na takie ewentualne sytuacje. I dzisiaj  rzeczywiście mamy taki dobry przykład tego, co zrobił rząd Platformy Obywatelskiej i PSL-u, kiedyśmy  podjęli decyzję o budowie i wybudowali nowe bloki  w Opolu, w Jaworznie. Te bloki, tak jak pan minister  powiedział, zasiliły system, właściwie uratowały nas  przed tym, co nam zagrażało.   Panie ministrze, czy w świetle tego, o czym mówimy – bo za chwilę będziemy budować elektrownie  wiatrowe na morzu, mówimy też o energetyce jądrowej – rozważacie państwo jakiś nowy sposób przesyłu? Bo dzisiaj mówimy o sieciach przesyłowych, gdzie  te duże moce są podłączone do jednej sieci przesyłowej do transformatorów. Czy w tym zakresie ta polityka  się zmieni czy nie? Czy państwo macie już konkretny projekt, żeby to zrobić? 

Andrzej Gawron
Panie Marszałku! Panie Ministrze! Wysoka Izbo!  Wcześniej zapowiadany był duży transfer, połączenie  dużych przedsiębiorstw, spółek Skarbu Państwa, czyli dużych firm, takich jak PKN Orlen, PGNiG, Grupa  Lotos. Ostatnio ukazała się informacja, że z Ministerstwem Aktywów Państwowych została podpisana konkretna umowa, w której dąży się do tego, żeby  ta konsolidacja nastąpiła. Wiodącą rolę w tej grupie  firm ma mieć PKN Orlen i wiadomo, że tu ten podstawowy zakres działalności to przerób ropy naftowej, sprzedaż hurtowa, detaliczna, stacje Orlen.  PGNiG to gaz, to jest też wyrób gazu, wydobycie  gazu, sprzedaż hurtowa, detaliczna. A jeżeli chodzi  o Lotos, to – podobnie jak Orlen – przerób ropy naftowej, sprzedaż, a także stacje paliw, które wszyscy  znamy. Mamy do czynienia z dużymi podmiotami, z rozpoznawalnymi markami. I tutaj takim podstawowym  pytaniem jest pytanie o cel tej konsolidacji. Wiemy,  że obecnie w gospodarce dużą rolę odgrywa zwiększenie roli koncernów, korporacji i chyba to jest działanie w dobrym kierunku, ale takim podstawowym  pytaniem jest pytanie o cel tych konkretnych firm,  które są poddane konsolidacji. Mamy przed sobą  wielkie wyzwanie transformacji energetycznej. Czy  właśnie w tym zakresie ta, już po połączeniu, duża  grupa firm pod przewodnią rolą, można powiedzieć,  Lotosu przepraszam, Orlenu będzie miała też swoje zadanie do wykonania? Dziękuję. 

Krzysztof Gadowski
Orlen, Grupa PGNiG i Grupa Lotos potwierdziły  strukturę połączenia spółek w taki sposób, aby utworzyć jeden narodowy koncern multienergetyczny.  W planowanej konsolidacji wiodącą rolę będzie odgrywał PKN Orlen i dzięki temu Polska zyska silny,  narodowy podmiot, który będzie konkurencyjny także na rynkach międzynarodowych. Połączenie Orlenu z Lotosem oznacza wejście do najbardziej liczących się koncernów paliwowo-energetycznych w Europie, takich jak austriacki OMV, francuski Total,  brytyjsko-holenderski Shell czy hiszpański Repsol.  W momencie zrealizowania wszystkich fuzji, wszystkich połączeń powstanie grupa o rocznych przychodach na poziomie 200 mld zł i zróżnicowanej EBITDA  liczonej na poziomie 20 mld zł rocznie. Tak zbudowany koncern będzie miał przed sobą otwartą ścieżkę  do dalszego wzrostu. I trzeba mocno powiedzieć, że  konsolidacja gwarantuje wejście Orlenu do ekstraklasy firm paliwowo-energetycznych w Europie. Polska potrzebuje silnego koncernu multienergetycznego, który będzie kołem zamachowym naszej gospodarki. Koncernu, który będzie miał środki na inwestycje i który z powodzeniem będzie konkurował na  zagranicznych rynkach. Chcemy mieć markę rozpoznawalną na świecie. Orlen po połączeniu z PGNiG,  Lotosem stanie się polskim czempionem, polską  światową marką i jednym z największych w Europie  koncernów multienergetycznych. Stworzenie koncernu multienergetycznego jest konieczne z punktu widzenia wszystkich firm tworzących ten koncern,  budowania ich wartości dla akcjonariuszy, bezpieczeństwa energetycznego Polski oraz bezpieczeństwa  naszej części Europy, a także interesu klientów indywidualnych i lokalnych społeczności. Dziś mamy sytuację, w której Orlen i Grupa Lotos wzajemnie ze  sobą konkurują, mimo że obie spółki są w portfelu  Skarbu Państwa. Takie zjawisko jest niespotykane  w innych krajach europejskich. Dodatkowo konsolidacja znajduje tu silne uzasadnienie biznesowe.  Polski system energetyczny, jak pan poseł raczył  wspomnieć, wymaga fundamentalnej transformacji  ze względu na wiek aktywów i ze względu na ambitne cele klimatyczne. Koszty transformacji to jest  ponad 450 mld zł i gros zadań w tym procesie weźmie na siebie nowy, silny koncern multienergetyczny zbudowany wokół Orlenu. Ale korzyści będą też  takie: większy potencjał rozwoju w kontekście oczekiwanej w dłuższej perspektywie marginalizacji  branży rafineryjnej oraz wzrostu znaczenia petrochemii, rynku gazu czy OZE, wzmocnienie pozycji  na europejskim i globalnym rynku, zwiększenie  konkurencyjności polskiego podmiotu, dywersyfikacja przychodów i większa odporność na fazy cyklu  gospodarczego. Połączony podmiot będzie oparty o w pełni zintegrowany łańcuch wartości: od poszukiwań i wydobycia, przez rafinerię, petrochemię oraz nowoczesną  energetykę, aż po sprzedaż detaliczną. To oznacza  długoterminowe zyski dla firm oraz ich akcjonariuszy, ale też oznacza stabilne ceny energii dla polskiej  gospodarki i atrakcyjny pakiet kompleksowych usług  dla klientów. Patrząc na wszystkie procesy akwizycyjne, które przewidujemy, można wyobrazić sobie  jeden rachunek, na którym znajdą się paliwa, gaz czy  energia elektryczna. Dla klientów to jest większa wygoda, ale i oszczędność czasu.  Ważne, że połączony koncern będzie miał silniejszą pozycję negocjacyjną w odniesieniu do dostawców surowców – czy to ze Stanów Zjednoczonych,  czy z Bliskiego Wschodu, czy z Rosji. Przejęcie Lotosu przez Orlen nie spowoduje też wzrostu cen paliw na stacjach. Temat cen paliw jest bardzo wrażliwy, ale pamiętajmy o tym, że spółki nadal będą działały w bardzo konkurencyjnym otoczeniu, a ceny  paliw są kształtowane też przez inne zewnętrzne  czynniki, przede wszystkim przez ceny surowców  czy kursy walut. Optymalizacja procesów zachodzących pomiędzy  tymi spółkami, wykorzystywanie synergii nie oznacza zwolnień, bo nie tu koncern będzie poszukiwał  oszczędności. Nie są prowadzone żadne prace związane z redukcją zatrudnienia.  Ważnym aspektem, to podkreślam, jest wzmocnienie pozycji Skarbu Państwa w akcjonariacie skonsolidowanego podmiotu.  Obecnie Skarb  Państwa ze względu na posiadany udział ma władztwo korporacyjne w Lotosie i PGNiG i mniejszościowy udział w Orlenie. Zwiększenie udziału Skarbu  Państwa w skonsolidowanym podmiocie zwiększy  władztwo korporacyjne w multienergetycznym koncernie i zminimalizuje ryzyko wrogiego przejęcia,  zagwarantuje też bezpieczeństwo energetyczne Polski i umożliwi właściwe kontrolowanie strategicznych aktywów zgodnie z interesem gospodarczym  Polski. Dziękuję bardzo.  

Andrzej Gawron
Panie ministrze, mówił pan o celach. Rzeczywiście można powiedzieć, że te cele są w dalszej perspektywie pozytywne dla gospodarki, dla pracowników, co pan podkreślił, ale też dla Skarbu Państwa,  który w tym ładzie korporacyjnym polepszy jak gdyby swoją pozycję, ale na pewno będzie to proces długotrwały i skomplikowany. Prosiłbym o to, żeby pan  powiedział, jak ten proces będzie przebiegał, jakie  będą etapy. Czy jest przewidywany jakiś horyzont czasowy? Wiadomo, że nie poda pan dokładnych dat, ale  przynajmniej określi jakiś horyzont czasowy i pewne  Sekretarz Stanu w Ministerstwie   Aktywów Państwowych Maciej Małeckietapy, które trzeba przejść, żeby ta fuzja, żeby to połączenie miało miejsce. To są, tak jak powiedziałem, duże firmy. To są  spółki Skarbu Państwa o różnym kapitale własnościowym i nie będzie to łatwe, ale myślę, że determinacja ze strony PKN Orlen jest dosyć istotna. Ministerstwo akceptuje ten proces. Tak że proszę o określenie tych poszczególnych etapów konsolidacji.   Dziękuję bardzo.  Informacja bieżąca 

Barbara Bartuś
Dziękuję bardzo. Szanowny Panie Marszałku! Wysoka Izbo! Szanowny Panie Ministrze! Wniosek o przedstawienie  informacji w sprawie działań podejmowanych na  rzecz seniorów, a w szczególności zmierzających do  poprawy warunków życia i aktywności społecznej  osób starszych, rozpocznę od takiej ogólnej deklaracji, że problemy osób starszych powinny być rozwiązywane przez rząd, samorządy, a nie tylko spoczywać  na barkach rodzin.  Biorąc pod uwagę rolę seniorów w naszym społeczeństwie, ich zasługi oraz bieżące potrzeby, jesteśmy  zobowiązani podejmować wszelkie możliwe aktywności na rzecz poprawy sytuacji osób starszych.  Uwzględnianie w polityce społecznej spraw seniorów  jest wyzwaniem i zobowiązaniem dla rządu, jest podziękowaniem dla naszych seniorów za ich dotychczasową pracę i obywatelską postawę. O tym też  wielokrotnie mówiliśmy, będąc w opozycji za czasów  rządów Platformy Obywatelskiej i Polskiego Stronnictwa Ludowego. Wtedy też zgłaszaliśmy propozycje, postulaty, jak również gotowe projekty ustaw,  które miały pomóc w sytuacji, pomóc seniorom. Także z takim przeświadczeniem rozpoczynaliśmy nasze  rządy z końcem 2015 r.  Wszyscy cieszymy się z tego, że żyjemy coraz dłużej. Chcemy żyć jak najdłużej, ale wszyscy się starzejemy. My też jesteśmy coraz starsi, liczba seniorów  w naszym kraju stale rośnie. Do końca roku 2050  będzie to najliczniejsza grupa społeczna. Dlatego jest  to olbrzymie wyzwanie i olbrzymie zadanie dla rządu  i całego naszego państwa, aby o tę grupę zadbać. Wysoka Izbo! Szanowny Panie Ministrze! Ważne  jest też zwrócenie uwagi na fakt, że seniorzy to grupa nie tylko liczna, ale i niejednorodna. Innych działań potrzebują młodzi seniorzy, którzy chętnie biorą  udział w różnego rodzaju inicjatywach, klubach seniora, uniwersytetach trzeciego wieku, a innych – osoby  w wieku sędziwym, w przypadku których najczęściej  najważniejsze są pomoc w codziennych czynnościach  i pieniądze na leki. Trzeba też brać pod uwagę to, że  znaczna grupa seniorów to samotne kobiety, wdowy,  które albo nie mają dzieci, albo których dzieci mieszkają w innych miejscach, a często, tak jak na moim  terenie – poza granicami kraju. Wiemy przecież, jak  licznie emigrowaliśmy za chlebem, a później – za lepszymi zarobkami.  Pragniemy więc, panie ministrze zapytać: W jaki  sposób rząd Rzeczypospolitej Polskiej dba o interes  seniorów? Które kwestie są dla rządu priorytetowe  w tej szczególnej społecznej sytuacji, w odniesieniu  do zmiany proporcji pomiędzy generacjami, wzrostu  populacji seniorów wzglądem pozostałych grup społecznych? Jak jako społeczeństwo jesteśmy przygotowani do wyzwań z zakresu polityki społecznej dotyczących osób starszych?  Rząd ma partnerów do realizacji działań społecznych. Rośnie liczba organizacji seniorskich, wiele  zadań realizują samorządy. Panie ministrze, czy  w tym zakresie jest współpraca? A jeżeli tak, to jak  wygląda ta współpraca z samorządami? Oczekiwania  społeczne dotyczą wielu aspektów życia. Niektóre z nich  są ściśle związane z bieżącymi problemami, w tym  szczepieniami przeciw COVID-19, adekwatną opieką  zdrowotną, sprawami z zakresu ubezpieczeń społecznych, pomocy społecznej, aktywnego starzenia się.  Działania rządu na rzecz osób starszych są przewidziane w planowanych programach społeczno-gospodarczych, takich jak Polski Ład. Prosimy więc o pełną informację, jakie rozwiązania prawne i systemowe  proponuje ministerstwo, jakie też programy rząd już  realizuje. Dziękuję bardzo.   

Joanna Borowiak
Szanowny Panie Marszałku! Panie Ministrze!  Sekretarz Stanu w Ministerstwie   Rodziny i Polityki Społecznej   Stanisław SzwedDo 1 minuty?   Półtorej.  Rząd Prawa i Sprawiedliwości jako pierwszy  realizuje kompleksową politykę senioralną. Seniorzy i rodzina są dla nas szczególnie ważni, co udowadniamy od momentu przejęcia odpowiedzialności za Polskę w 2015 r., dobrze realizując umowy  społeczne.  Przywrócenie wcześniejszego wieku emerytalnego – 60 lat dla kobiet, 65 lat dla mężczyzn – to obietnica, z której się wywiązaliśmy w trybie błyskawicznym. Dla rządu Prawa i Sprawiedliwości nie ma  imposybilizmu. My nie mówimy, że nie ma i nie będzie pieniędzy, szczególnie wtedy, kiedy trzeba realizować cele społeczne, kiedy trzeba wspierać tych,  którzy tego wsparcia potrzebują najbardziej, a tą  grupą są właśnie seniorzy. Świadczenia seniorów najniżej uposażonych wzrosły za naszych rządów o ponad 42%.  Realizujemy również szereg programów, które  mają poprawić jakość życia osób w wieku senioralnym. To program, który realizujemy od 2016 r., dotyczący darmowych leków dla osób powyżej 75. roku  życia – to 69 mln opakowań bezpłatnych leków, to  ponad 36,5 mln recept. Z programu skorzystało blisko 2,5 mln seniorów.  Bardzo cieszę się z tego, że w naszym kolejnym  programie dla Polski, programie Polski Ład, w naszej  strategii, nowej strategii  dla seniorów  znajduje się również kwestia emerytury bez podatku  do kwoty 2,5 tys. zł.  Bardzo dziękuję, panie ministrze, za dotychczas  prowadzone działania. Dziękuję.   

Marzena Okła-Drewnowicz
Panie Marszałku! Panie Ministrze! Wysoka Izbo!  Rzeczywiście najniższe świadczenie wzrosło, ale nie  mówicie już państwo o tym, że liczba emerytów, którzy pobierają głodowe emerytury, również drastycznie wzrosła. Na dzisiaj to jest ok. 350 tys. osób.  Mówicie państwo o wzroście emerytur, ale prawda też jest taka, że jest duża inflacja. Jednak za  poprzednich rządów była nawet deflacja. A więc za  te same pieniądze można było kupić więcej produktów, niektóre nawet taniały. Dzisiaj mamy do czynienia z drożyzną. Za prąd trzeba zapłacić nawet  o 14% więcej.    W ubiegłym roku 14%, jeśli porównamy rok do  roku.  Szanowni Państwo! Co zrobiliście z głodowymi  emeryturami? Nic nie zrobiliście. Wśród tych emerytów 80% to kobiety. Niestety tak to wygląda.  Mówicie państwo o opiece nad seniorami, a przecież tak naprawdę nie wprowadziliście żadnego systemu opieki nad seniorami – żadnego. Żadnej ustawy  nie wprowadziliście. Mało tego, np. pieniądze, które  były przeznaczone na opiekę w 2020 r., w stosunku  do 2019 r. były mniejsze. Niestety tak to wygląda.  Zadłużenie emerytów. Ono za waszych rządów  wzrosło aż do prawie 6,5 mld zł.  Średnio  to jest 18 tys. zł na jednego emeryta. To jest przerażające.  

Jarosław Zieliński
Panie Marszałku! Wysoki Sejmie! Rząd wspiera  i finansuje tworzenie centrów opiekuńczo-mieszkalnych. To jest nowy typ placówki w polskim systemie.  Bardzo ciekawy program, oczekiwany. On jest przeznaczony dla osób ze znacznym i umiarkowanym  stopniem niepełnosprawności. Realizuje się opiekę  i pomoc osobom z takim właśnie stopniem niepełnosprawności w ramach albo dziennego, albo całodobowego pobytu w tych placówkach.  Chciałbym zapytać pana ministra, w jakim procencie czy w jakiej liczbie już utworzone centra opiekuńczo-mieszkalne i te planowane będą świadczyły  opiekę na rzecz niepełnosprawnych seniorów, niepełnosprawnych osób starszych. Bo to jest jedna z form  opieki i pomocy, wsparcia programowego rządu skierowanego właśnie do tej grupy. Jakie są kryteria  kwalifikowania tych osób do tych placówek? Czy są  uwzględnione kryteria socjalne, dochodowe, wiekowe? Jak to wygląda? Prosiłbym pana ministra o bardziej szczegółową informację na ten temat i o odpowiedź na pytanie, czy te placówki będą wpisane  trwale do systemu i uzyskają wsparcie, jeżeli chodzi  o ich funkcjonowanie w przyszłych latach. Bo o to też  pytają samorządy i osoby, które są zainteresowane  opieką w takich placówkach, właśnie jak to wygląda.    Chcę podkreślić, że to jest nowa interesująca forma wsparcia i zapewne będą z niej korzystać niepełnosprawne osoby starsze, seniorzy.   

Tadeusz Tomaszewski
Panie Marszałku! Wysoki Sejmie! Szanowny Panie Ministrze! Obowiązkiem władzy publicznej jest  aktywna polityka senioralna. W ramach informacji  pana ministra była mowa o tych elementach aktywnej polityki państwa, ale też realizowanej we współpracy z samorządami, sektorem pozarządowym.  Pan minister mówił – jak przedstawiał swoje osiągnięcia – o wzroście o ponad 40% emerytury minimalnej. Ale dzisiaj mamy problem dotyczący 350 tys.  tzw. emerytów, którzy nie mają prawa do minimalnej  emerytury, czyli 1250 zł brutto. Tym problemem  trzeba się zająć od zaraz, to jest kwestia godności  człowieka. W tej sprawie klub Lewicy nie czeka. Złożyliśmy stosowny projekt ustawy, który jest już na  stronach internetowych Sejmu. Warto do niego wrócić, warto, aby rząd chciał konstruktywnie, wspólnie  z parlamentem poszukiwać rozwiązania tego problemu społecznego. Drugi problem to bieżący problem dotyczący szczepienia osób po 70. roku życia, które są niesamodzielne.  Niestety nadal to nie funkcjonuje, w wielu miejscach  nie odzywają się telefony i trzeba szukać innych rozwiązań. Bardzo liczę na to, że pan minister zainterweniuje w tej sprawie. Dziękuję.  

Mirosław Suchoń
Uprzejmie dziękuję. Szanowny Panie Marszałku! Panie Ministrze!  Wysoka Izbo! Ta dyskusja zazwyczaj ogranicza się do  tego, co tu i teraz, co dzisiaj. Natomiast ja chciałem  prosić pana ministra o kilka słów o tym, co w przyszłości, co dla kolejnych pokoleń, ponieważ wszyscy  zdajemy sobie sprawę, że społeczeństwo się starzeje,  emerytów będzie coraz więcej, coraz więcej osób będzie przechodziło w stan emerytalny i będzie ich  znacznie więcej w stosunku do pracujących niż ma  to miejsce dzisiaj. Tymczasem w parlamencie leży  projekt ustawy, który przewiduje, że 15% środków  zgromadzonych w OFE zostanie zagrabionych w formie takiego, powiedziałbym, podatku. Jest to o tyle  dziwne, że rząd zapowiedział zwolnienie emerytur do  2,5 tys. zł właśnie z opodatkowania, więc 15% tego  haraczu, który rząd zamierza przejąć od osób, które  oszczędzały w OFE, jest tym bardziej niezrozumiałe.  W związku z tym, panie ministrze, bardzo proszę  o odpowiedź na pytanie, czy rząd wycofa się z tego  projektu i pozostawi te środki w gestii emerytów, tak  żeby one mogły pracować na emerytury kolejnego  pokolenia w perspektywie  wielu dziesiątek lat do przodu. Dziękuję. 

Michał Szczerba
Panie Marszałku! Wysoka Izbo! Można powiedzieć, że dzisiejszy dzień zaczyna literka „i”. „I” jak inflacja. Najwyższa od 20 lat, w kwietniu wyniosła  5,1% rok do roku – to są dane Eurostatu. Szanowni  państwo, co to oznacza? To oznacza, że emerytów  czeka niewyobrażalna drożyzna. A jeżeli czeka drożyzna, to potrzebne są dodatkowe środki w portfelach emerytów. Przypomnę szanownej Izbie taką  datę – 22 marca 2018 r. Wtedy Sejm głosował nad  dwoma projektami: emerytura bez PIT-u, projekt  Platformy Obywatelskiej i emerytura bez podatku,  projekt PSL-u. W obydwu przypadkach 237 posłów  i posłanek Prawa i Sprawiedliwości głosowało przeciw. 3 lata temu. Przypominajmy te dane. Druga sprawa to ochrona zdrowia. Najdłuższe  w historii kolejki do specjalistów. Tak naprawdę zadłużenie emerytów i emerytek sięga już w tej chwili  4 mld zł, dodatkowo 4 mld zł. To pokazuje, że muszą  wydawać na prywatne usługi medyczne, prywatne  wizyty, prywatną rehabilitację. Kolejna sprawa to narodowy plan alzheimerowski. Każdy minister zdrowia obiecuje program dla  0,5 mln chorych na chorobę otępienną, chorobę Alzheimera. Tego programu cały czas nie ma. I ostatnia sprawa – zakłady opiekuńczo-lecznicze.  Stawka, którą płaci NFZ za osobodzień ,  jest niedoszacowana na skalę 40%. Weźcie się wreszcie do roboty, bo polscy seniorzy na to liczą. Dziękuję bardzo.   

Wanda Nowicka
Szanowny Panie Marszałku! Wysoka Izbo! Panie  Ministrze! Panie ministrze, powiem, że jestem nieusatysfakcjonowana informacją, którą pan przedstawił, ponieważ w informacjach, które uzyskaliśmy,  właściwie cały czas powtarzacie, prawda: obniżone  emerytury itp. Dlatego mam też parę pytań, na które chciałabym, żeby pan odpowiedział, i to na piśmie.  Mianowicie bardzo ważne jest, żeby na problem  seniorów patrzeć nie tylko jako na problem do rozwiązania, ale również potencjał do wykorzystania.  Brakuje mi tego w tym, co słyszę, że macie w ogóle  takie podejście do kwestii osób starszych. Wiemy, że  seniorzy to jest grupa zróżnicowana, ma różny potencjał i możliwości, ale ma właśnie potencjał. Zwłaszcza  chciałabym zwrócić uwagę na potencjał intelektualny seniorów, zgromadzony przez lata kapitał wiedzy  i doświadczenia powinien mieć szansę na realizację.  Czy macie jakieś plany i programy, żeby pójść w tym  kierunku? Mam nadzieję, że nie będą to wyłącznie  takie programy, które będą polegały na tym, że osoby starsze będą się musiały opiekować dziećmi, bo  oczywiście dla niektórych to może być dobra opcja,  ale dla wielu innych  powinna być również możliwość wykorzystania ich potencjału intelektualnego.  I jeszcze tylko szybciutko, panie marszałku Aktywizacja seniorów na wsi i feminizacja starości. Bardzo proszę o odniesienie się do tego, co w tych sprawach pan  minister planuje zrobić. Dziękuję bardzo.   

Bożena Żelazowska
Panie Marszałku! Panie i Panowie Posłowie! Panie Ministrze! Trwająca już od roku pandemia dotknęła wszystkich. Nie ma zapewne w naszym kraju  rodziny, której skutki pandemii nie dotyczą – strata  bliskich, śmierć, utrata rodzinnych firm, choroba,  strach. Pamiętajmy, że grupą najbardziej narażoną  od początku trwania pandemii, ale i nadal są osoby  starsze, schorowane, dotknięte niepełnosprawnością,  które przez ten czas były często odcięte od rodziny.  Mam na myśli osoby przebywające w ośrodkach i domach pomocy społecznej. Wiele z tych osób odeszło,  wiele wyzdrowiało, wiele zostało zaszczepionych. W tej  grupie od początku pandemii zachorowania odnotowano u ponad 80% pensjonariuszy. Panie Ministrze! Czy prowadzone są na bieżąco statystyki? Czy odpowiednio monitorowana jest sytuacja  osób w domach pomocy społecznej i ośrodkach dla ludzi  z niepełnosprawnością? Jaka jest dzisiaj skala zachorowań? Jaki jest procent wyszczepialności? Teraz, kiedy trzecia fala poniekąd odpuszcza, tym  bardziej nie możemy stracić tej czujności, jeżeli cho

Michał Szczerba
dzi o osoby starsze, schorowane. One wciąż są najbardziej narażone na zakażenia. Skutki niedopatrzenia mogą być katastrofalne. Są to wciąż środowiska  bardzo wielkiego ryzyka. Dlatego pytam: Czy ta sytuacja jest na bieżąco monitorowana? Dziękuję.  

Józefa Szczurek-Żelazko
Szanowny Panie Marszałku! Wysoka Izbo! Rząd  Prawa i Sprawiedliwości od 2015 r. sukcesywnie realizuje politykę mającą na celu wspieranie seniorów,  i to w różnych obszarach. O obszarze społeczno-socjalnym mieliśmy okazję usłyszeć. Natomiast chciałabym wspomnieć o aspekcie zdrowotnym.  Wiemy, że dobra jakość życia to dobry stan zdrowia. Niestety tak się składa, że wielochorobowość  występuje z wiekiem. Coraz więcej seniorów skarży  się na niedostatki w tym zakresie. Dlatego chciałabym podkreślić, że te działania rządu, które były  podejmowane w ostatnich latach, były nakierowane  na zwiększenie liczby świadczeń udzielanych seniorom, jak również na zwiększenie finansowania. Finansowanie zakładów opieki długoterminowej, zakładów pielęgnacyjno-opiekuńczych, o których tutaj  pan poseł mówił, wzrosło prawie o 100%.  Panie Pośle! W roku 2015 wydawaliście na opiekę  długoterminową 1180 mln zł, obecnie to są 2240 mln zł.  I tak w poszczególnych segmentach świadczeń, z których korzystają seniorzy, następuje wzrost od 50% do  nawet 100%. Chcę przypomnieć, że obecnie minister  zdrowia podjął decyzję o delimitacji świadczeń, czyli  nie będzie limitów świadczeń w opiece specjalistycznej, opiece ambulatoryjnej. To dotyczy seniorów. Pani poseł Borowiak mówiła o lekach 75+. Rzeczywiście jest to potężny program, na który przeznaczono  ponad 2 mln zł.  Chcę podkreślić, że realizowane są szczepienia nie tylko przeciwko COVID, ale  przeciwko grypie, bezpłatne szczepienia dla seniorów,  które odgrywają istotną rolę.  

Małgorzata Tracz
Panie Marszałku! Wysoka Izbo! Panie Ministrze!  Mówiąc i myśląc o poprawie warunków życia osób  starszych często ograniczamy się w debacie publicznej tylko do zabezpieczenia dochodów seniorów. Aby  prowadzić skuteczną politykę społeczną wobec osób  starszych musimy także mówić i myśleć o zabezpieczeniu opieki dla seniorów. Niestety oferta publicznej  opieki jest dalej zbyt skromna, więc niektóre osoby  nie znajdują w niej miejsca, a nie stać ich na korzystanie z ekskluzywnej opieki prywatnej. Lukę pomiędzy niedoinwestowanym sektorem  publicznym a drogim i nastawionym na zysk sektorem prywatnym wypełnia w sposób nieformalny rodzina. Najczęściej kobiety. Dziś niezbędne jest zapewnienie wsparcia właśnie im, opiekunom nieformalnym, rodzinom osób starszych. Potrzebne jest zwiększenie dostępu do szkoleń, poradnictwa i zasiłków  z tytułu opieki bez konieczności całkowitej rezygnacji z pracy oraz zapewnienie opieki wytchnieniowej  i stworzenie finansowych zachęt dla rodzin decydujących się na zatrudnienie legalnej opiekunki lub  opiekuna dla osób starszych. Czy rząd Zjednoczonej Prawicy planuje w jakikolwiek sposób wesprzeć tę grupę osób, która na co  dzień dba o godne warunki życia osób starszych, swoich najbliższych?   

Jarosław Rzepa
Szanowny Panie Marszałku! Wysoka Izbo! Te słowa, które chciałbym do państwa skierować, odnoszą  się do tych najsłabszych, tych, którzy nie potrafią  często zaprotestować, tych, którzy każdego dnia zderzają się z rosnącymi cenami tak potrzebnych dla  nich produktów jak chleb, masło i mleko, z cenami  leków w aptece, tych, którzy, szanowni państwo, najbardziej są dotykani. Jeżeli popatrzymy na Europę,  poziom inflacji w Polsce jest najwyższy w całej Unii  Europejskiej. To niestety są, szanowni państwo, fakty. Tak samo faktem jest to, co dzisiaj się dzieje na  rynku budownictwa, jeżeli chodzi o ceny materiałów,  w tym paliwa, energii. A właśnie ci najsłabsi, nie  chciałem powiedzieć najubożsi, są właśnie ofiarami  tych wszystkich różnic, tych wszystkich działań na  polskim rynku. Ja mam konkretne pytanie: Czy państwo zdajecie  sobie sprawę z tego, co się dzisiaj dzieje, jak powiększa się ubóstwo tych najsłabszych, również to ubóstwo  energetyczne? Bo to się dzieje, szanowni państwo, na  naszych oczach. Dobre są zapowiedzi, o których państwo mówicie odnośnie do kwoty wolnej ,  

Bożena Żelazowska
czy skopiowanie naszego projektu emerytury wolnej od podatku, ale  dzisiaj ci ludzie najbardziej  odczuwają to, co się w Polsce dzieje. Dziękuję bardzo.    

Monika Rosa
Panie Marszałku! Panie Ministrze! Wysoka Izbo!  Chciałabym się spytać pana ministra o opiekę długoterminową w Polsce i o nakłady na tę opiekę. One  wynoszą niespełna 0,5% PKB w porównaniu do innych krajów rozwiniętych, gdzie ta średnia wynosi  1,7. Chciałabym spytać, czy wyobraża sobie pan  rozwój opieki długoterminowej nad osobami niesamodzielnymi, starszymi, jeśli te nakłady nie wzrosną. A jeśli mają wzrosnąć, to proszę mi powiedzieć, w jakim tempie, jakiej skali, kiedy możemy się  tego spodziewać. Pandemia obnażyła bardzo mocno niedobory polityki wobec seniorów w Polsce. Z jednej strony mamy  bardzo duże natężenie liczby seniorów w placówkach  dla osób starszych, niesamodzielnych, z drugiej strony wciąż nie mamy strategii na rzecz deinstytucjonalizacji. Panie ministrze, kiedy możemy się spodziewać takiej strategii? Kiedy będziemy o niej dyskutować? Potrzebujemy także trwałego zabezpieczenia  finansowego opiekunów osób starszych, osób niesamodzielnych. Dzisiaj, aby zająć się taką osobą starszą, trzeba zrezygnować z pracy. To zabezpieczenie  finansowe jest niestety bardzo niskie. Jest bardzo  szeroki katalog wyłączeń, jeśli chodzi o osoby, które  mogą opiekować się taką osobą starszą i niesamodzielną. Jesteśmy także narodem schorowanym. Jeśli chodzi o wskaźnik przewidywanej długości życia,  niestety jesteśmy poniżej średniej dla krajów OECD,  a programy, które państwo kierujecie do osób starszych, są bardzo fragmentaryczne. Brakuje nam pełnej strategii na rzecz osób starszych, niesamodzielnych , osób wykluczonych. Czy taką spójną  strategię zamierzają państwo przedstawić?  

Andrzej Grzyb
stwo Ministrowie! Zawsze patrzę na kwestię senioralną z jednej strony jako na pewną przestrzeń z problemami społecznymi, ale z drugiej strony – jako na  to, co określamy takim ładnym sformułowaniem:  srebrna gospodarka. Przecież ludzie w wieku senioralnym są aktywnymi uczestnikami naszego życia.  Nawet jeżeli wymagają pomocy, to jest to element  pobudzający funkcjonowanie naszej gospodarki. To  są miejsca pracy – te domy, które pozwalają na zabezpieczenie podstawowych potrzeb, prowadzone przez  samorządy, przez instytucje w postaci stowarzyszeń,  fundacji itd. Dlatego uważam, że powinniśmy bardziej podkreślać nie to, że to są obciążenia dla państwa, a to, że po pierwsze, to są ludzie, którzy na to  zapracowali, a po drugie, to są ludzie, którzy są aktywnymi uczestnikami życia społecznego i gospodarczego i dlatego zasługują na szacunek i wsparcie. Myślę, że kwestia emerytury bez podatku, która  została uwzględniona w pewnej części propozycji Polskiego Ładu, jest dobrą propozycją. Ale chcielibyśmy,  zgodnie z naszą, Koalicji Polskiej, Polskiego Stronnictwa Ludowego, propozycją, która w poprzedniej  kadencji została odrzucona, wrócić  do  kwestii poszerzenia grona uprawnionych do pobierania takiej emerytury bez podatku – bo to sprawia, że  emeryci są aktywnymi uczestnikami korzystającymi  z własnych dochodów, a nie z darowanych pieniędzy  socjalnych.  

Waldemar Andzel
Panie Marszałku! Panie Ministrze! Wysoka Izbo!  Warto podkreślić, że rząd Prawa i Sprawiedliwości jest  jedynym, który tak mocno wspiera seniorów. W mojej  ocenie najważniejsze w szerokim spektrum działań  na rzecz seniorów było wprowadzenie trzynastej,  czternastej emerytury. Obecnie na pierwszy plan  

Jarosław Rzepa
ochrony senioralnej wysuwają się przedstawione  w zeszłą sobotę przez premiera Mateusza Morawieckiego elementy Polskiego Ładu i emerytury bez podatku. Wysokie opodatkowanie niskich dochodów to  konserwowanie biedy, które przez długie lata serwowała Polakom Platforma Obywatelska. Dzisiaj emeryt otrzymuje 2,5 tys. brutto emerytury. Po wprowadzeniu zmian zyska 180 zł na rękę, finalnie otrzymując 2275 zł. Jest to historyczny przełom emerytalny,  za który serdecznie w imieniu emerytów i rencistów dziękuję. Nasuwa się pytanie: Która partia  zrobiła tak wielki ukłon w stronę emerytów i rencistów w czasach światowej pandemii? Żadna. Żadna  partia nie miałaby tyle odwagi co Prawo i Sprawiedliwość. Przeciwnie, pandemia byłaby pretekstem do  tego, by jeszcze bardziej zubożyć klasę niższą oraz  pogrążyć w ubóstwie emerytów i rencistów. Należy  jednak pamiętać, że pandemia wciąż trwa, a znaczny  odsetek starszych osób nadal jest niezaszczepiony  przeciw COVID-19. Dlatego chciałbym zapytać, czy  rząd nadal będzie prowadzić  wsparcie narodowego programu szczepień i jakie są rekomendacje rządu w tym zakresie. Dziękuję bardzo.  

Paulina Matysiak
Panie Marszałku! Panie Ministrze! Wysoka Izbo!  Szczególnie interesują mnie sposoby aktywizacji społecznej seniorów, którzy dotąd izolowali się w związku z pandemią. Warto dodać, że seniorzy byli tą  grupą, która była w największym stopniu odizolowana ze względu właśnie na wysokie ryzyko zakażenia i ciężki przebieg COVID-19. W tym zakresie kluczowe wydaje się przyspieszenie szczepień w tej grupie wiekowej i zachęcanie do szczepienia osób, które  do tej pory tego nie zrobiły. Tu pojawia się pytanie  o działania międzyresortowe, przede wszystkim działania Ministerstwa Rodziny i Polityki Społecznej oraz  Ministerstwa Zdrowia w kontekście ciągle niewystarczającego wyszczepienia społeczeństwa w grupie  wiekowej 60+.  2 dni temu, podczas posiedzenia Komisji Polityki  Senioralnej, dowiedzieliśmy się o liście ministra zdrowia do realizatorów świadczeń podstawowej opieki  zdrowotnej. Mogą oni w systemie wygenerować listy  pacjentów swoich placówek z informacją na temat  zaszczepienia, także z informacją o terminie umówionych szczepień. I idea jest szczytna. Lekarz porozmawia z tymi pacjentami, którzy jeszcze się nie  zaszczepili, przedstawi korzyści płynące z uzyskania  odporności przeciw COVID. Problem polega na tym,  że minister Niedzielski prosi, minister Niedzielski  zachęca, ale minister Niedzielski nie wymaga. Lekarze nie muszą nawet odnotować tej informacji, którą  uzyskają podczas rozmowy.  Jakie działania zamierza podjąć Ministerstwo  Rodziny i Polityki Społecznej, by realnie zwiększyć  liczbę zaszczepionych seniorów?  Jakie  działania zamierza podjąć ministerstwo, by pracownicy DPS-ów się zaszczepili? 29% pracowników   

Jan Łopata
Panie Marszałku! Wysoka Izbo! Panie Ministrze!  Rada Ministrów w październiku 2018 r. przyjęła dokument: Polityka społeczna wobec osób starszych  z perspektywą 2030. Po 3 latach myślę, że warto zapytać o realizację tego dokumentu. W tym dokumencie sformułowano pięć programów celowych, tzw.  priorytetowych. Chciałbym prosić o odpowiedź na  pytanie o realizację przynajmniej dwóch tych priorytetów. Mianowicie pkt 4 to stworzenie kompleksowego  systemu wsparcia niesamodzielnych osób starszych  oraz ich opiekunów, np. poprzez uregulowanie prawne  ryzyka niesamodzielności, określenie kryteriów i stopnia niepełnosprawności. Chciałbym spytać, czy jest to  oprzyrządowanie prawne. Jeśli pan w tej chwili nie  jest w stanie odpowiedzieć, to prosiłbym o odpowiedź  pisemną. Jest też priorytet piąty, mianowicie: zastosowanie  nowych technologii w opiece nad osobami starszymi  i kompleksowe monitorowanie ich poziomu zdrowia,  np. przez rozwój telemedycyny i teleopieki. Mam nadzieję i takie wrażenie, że nie chodziło o te teleporady, które wynikały z pandemii, a które przyniosły  wiele zła, nie tylko zresztą dla osób starszych.  Pytanie aktualne, które tu już padało – inflacja,  wszechogarniająca drożyzna. Według udostępnionych danych Eurostatu wynosi ona 5,1% w kwietniu.  Wzrost cen. Myślę, że to niestety – trzeba tu dodać   – nie ostatnie słowo. Czy rząd, jeśli ta tendencja się utrzyma, myśli o pomocy? 

Paweł Hreniak
Szanowny Panie Marszałku! Wysoka Izbo! Dziś  rozmawiamy o seniorach, osobach, które przez wiele  lat swojej aktywności zawodowej wspierały budowę  gospodarki polskiej. Niestety bardzo często, kiedy  przechodziły już na emeryturę, traciły swoje możliwości. Państwo polskie odwracało się od nich plecami. Na szczęście po roku 2015 to się zmieniło. Zaczęliśmy prowadzić spójną politykę senioralną, wprowadzać różnego rodzaju programy, o których już dzisiaj  rozmawialiśmy: trzynasta, czternasta emerytura, kwota wolna od podatku. Naprawdę bardzo wiele dobrych  rzeczy zaczęło się dziać. O tym dziś należy pamiętać  i o tym mówić. Niestety opozycja – dziś słucham jej  w tej dyskusji – zapomina, co było wcześniej. Bez  pewnego wstydu zaczyna krytykować to, co dziś robimy. Trzeba pamiętać, z czym kojarzy się dzisiejsza  opozycja w czasach poprzednich, a kojarzy się w wymiarze polityki senioralnej wyłącznie z podwyższeniem wieku emerytalnego. O tym trzeba dziś również  pamiętać.    Dziś chciałbym panu ministrowi bardzo serdecznie  podziękować za to, co rząd robi od roku 2015 dla seniorów. Prosimy o jeszcze. Dziękuję bardzo.   

Joanna Frydrych
Dziękuję. Panie Marszałku! Panie Ministrze! Wysoka Izbo!  Działania rządu w obszarze emerytur przez ostatnie  5 lat sprowadzają się do podważania zaufania do państwa. Najpierw obniżyliście wiek emerytalny, skazując kobiety na głodowe świadczenia, później mówicie  o konieczności dłuższej pracy. W ciągu 5 lat liczba  emerytów wzrosła o 1 mln osób, a ponad 350 tys. osób  otrzymuje głodowe emerytury. Czy interesuje was ich  los? Od 5 lat zapowiadacie likwidację OFE. Mieliście  oddać pieniądze ludziom, a cały czas próbujecie tak  zorganizować nowy system, żeby dzięki przekształceniu OFE znacjonalizować prywatne spółki i zabrać  Polakom zaoszczędzone pieniądze. Próbowaliście wprowadzić PPK. To też się nie udało. Aż 80% osób zrezygnowało z tej formy oszczędzania, bo nie wierzą  one w przygotowaną przez was politykę inwestycyjną. Drenujecie Fundusz Rezerwy Demograficznej, bo  brakuje wam środków na wypłaty trzynastych i czternastych emerytur, a dzięki kreatywnej księgowości  obniżacie bezpieczeństwo finansowe państwa. Nie  macie planu aktywizacji osób w wieku 60+, zniechęcacie ludzi do dłuższej pracy i skłaniacie do szybszego przejścia na emeryturę, fundując im niższe świadczenia. Zamierzacie wprowadzić niekorzystne rozwiązania podatkowe dla emerytów, którzy otrzymują wyższe świadczenia. To są osoby, które długo  pracowały i dobrze zarabiały, i będą one ukarane.   W tym roku nie dostaną czternastej emerytury, a w przyszłym roku zapłacą wyższą składkę  zdrowotną. Wasz model państwa  

Magdalena Biejat
Panie Marszałku! Panie Ministrze! Wysoka Izbo!  Chciałabym zapytać – pewnie pan minister się nie  zdziwi – o deinstytucjonalizację. To jest niepokojące,  że w ogóle nie pojawił się ten temat w pana wystąpieniu, a tymczasem jest to temat palący. Osoby z niepełnosprawnościami i osoby starsze powinny mieć możliwość niezależnego życia, co przewiduje m.in. Konwencja ONZ o prawach osób niepełnosprawnych.  Chodzi o to, aby te osoby, również seniorzy, których  będzie coraz więcej i którzy żyją coraz dłużej, mieli  możliwość korzystania w równy sposób z pełni praw  obywatelskich, praw człowieka. Deinstytucjonalizacja oznacza rezygnację z dużych molochów, dużych  DPS-ów i realne wsparcie w ramach społeczności  lokalnej. Oznacza mieszkania chronione z prawdziwego zdarzenia, dobrą siatkę asystentów osobistych,  tworzenie małych ośrodków w lokalnych społecznościach po to, żeby seniorzy jak najdłużej mogli cieszyć  się w miarę niezależnym życiem na jak najwyższym  poziomie, w lokalnej społeczności, tam gdzie mieszkają wśród swoich sąsiadów. Latem zeszłego roku na  wniosek posłanek i posłów Lewicy odbyło się posiedzenie połączonych Komisji: Polityki Społecznej i Rodziny  oraz Polityki Senioralnej. We wrześniu 2020 r. pan  minister obiecywał, że pokaże nam strategię, ale cały  czas ona nie powstała. Nie powstała i powstać nie  może, mimo że pracują nad nią najlepsi specjaliści  z sektora pozarządowego i pomocy społecznej. Moje  pytanie brzmi: Dlaczego? Dziękuję. 

Anna Dąbrowska-Banaszek
Panie Marszałku! Wysoka Izbo! Panie Ministrze!  W Polce liczba osób w wieku senioralnym co roku  zwiększa się o ok. 200 tys. Nasi seniorzy są często  skarbnicą wiedzy, doświadczenia życiowego, są skłonni do dużych poświęceń, pomagają bliskim. W miarę  upływu czasu to oni wymagają pomocy i opieki osób  drugich. Jedną z form pomocy seniorom, a także osobom z niepełnosprawnościami, ich rodzinom są rodzinne domy pomocy społecznej. Funkcjonują one na  podstawie art. 52 ustawy o pomocy społecznej i stanowią formę usług opiekuńczych i bytowych świadczonych całodobowo. Tworzone są przez osoby fizyczne lub organizacje pożytku publicznego, które podpisują umowy z gminami o świadczenie takich usług  opiekuńczych. Rodzinne domy pomocy tworzone są  dla nie mniej niż 3 i nie więcej niż 8 zamieszkujących  wspólnie osób wymagających z powodu wieku lub  niepełnosprawności pomocy w tej formie. Są bardzo  dobrą formą wsparcia udzielanego często blisko domu  i w warunkach najbardziej zbliżonych do domowych.  Ich liczba jeszcze nie jest duża, w 2020 r. było ich 47  i zapewniały opiekę 318 osobom w 12 województwach. Akcja informacyjna o takich domach i możliwość tworzenia kolejnych pozwoliłyby gminom, samorządom jeszcze lepiej wypełnić obowiązek zapewnienia naszym seniorom opieki blisko domu. Panie  ministrze, czy jest rozważane rozszerzenie listy podmiotów, które mogą tworzyć takie domy, i czy rozważana jest możliwość stworzenia dodatkowych zachęt  do ich tworzenia?  Bardzo  dziękuję. 

Iwona Maria Kozłowska
Panie Marszałku! Panie Ministrze! Dyskutując  na temat opieki nad seniorami, nie sposób nie odnieść się do kwestii opieki zdrowotnej. Chciałabym  poruszyć temat mieszkańców domów pomocy społecznej jako osób wymagających opieki z powodu wieku, choroby, a korzystających z opieki lekarza podstawowej opieki zdrowotnej na ogólnych zasadach.  Kontrowersje budzi jednak wysokość stawki kapitacyjnej, jaką NFZ ustalił za poradę lekarską świadczoną mieszkańcom DPS-ów. Co prawda od lat funkcjonuje podwyższona stawka kapitacyjna, zwiększany  jest współczynnik, jednak jak pokazuje doświadczenie, w dalszym ciągu jest to kwota niedoszacowana,  co często powoduje, iż znalezienie lekarza, który zdecydowałby się na opiekę medyczną nad mieszkańcami domów pomocy społecznej, nie jest łatwe. Muszę  też zaznaczyć, że w POZ po prostu brakuje lekarzy,  nie mówiąc już o lekarzach geriatrach. Obecna stawka jest niewspółmierna do nakładów pracy i zaangażowania lekarzy związanych z opieką nad pacjentami  z różnorakimi chorobami w tego typu placówkach.  Podobna sytuacja dotyczy pielęgniarek środowiskowych, które mają zapewnić opiekę medyczną w domach pomocy społecznej i których brakuje, o czym  powszechnie wiadomo. Dotyczy to głównie małych  miejscowości. Kiedy rządzący zainteresują się tym  problemem? Kiedy zostanie rozwiązana sprawa zatrudniania pielęgniarek w domach pomocy społecznej tak, aby nie traciły  uprawnień  i były  wynagradzane podobnie jak pielęgniarki pracujące  w szpitalach. Bardzo dziękuję.  

Jan Szopiński
Panie Marszałku! Panie Ministrze! Wysoka Izbo!  Jak wynika z przedstawionych w mediach informacji  o zamiarach rządu, emeryci i renciści, którzy przejdą  na te świadczenia 1 stycznia 2022 r., będą mogli  otrzymywać emerytury wyłącznie na konta bankowe, chyba że w drodze wyjątku otrzymają specjalną  zgodę ZUS na przekazywanie gotówki pocztą. Emeryci i renciści, także niepełnosprawni, będą musieli  o taką zgodę specjalnie zabiegać, często udając się do  urzędu osobiście. ZUS może łaskawie taką zgodę wydać, ale nie musi. Mam pytanie do pana ministra. Na podstawie jakiego programu dla polskich seniorów rząd Najjaśniejszej Rzeczypospolitej zamierza zmuszać seniorów do opłacania kosztów obsługi kont bankowych,  które obecnie rosną tak samo gwałtownie, jak rosną  koszty jedzenia i koszty utrzymania mieszkania? Zdaniem emerytów i rencistów rząd robi to dla wygody  rządowych urzędników, a nie dla wygody seniorów.  Uprzejmie proszę pana ministra o odpowiedź w tej  sprawie na piśmie. Dziękuję bardzo. 

Beata Strzałka
Panie Marszałku! Panie Ministrze! Wysoka Izbo!  Rząd Prawa i Sprawiedliwości prowadzi szeroką politykę senioralną. Należy zauważyć, że od 2017 r., gdy  obniżono wiek emerytalny, rozpoczął się proces  wspierania seniorów w różnych aspektach życia społecznego.  Oprócz waloryzacji rent i emerytur, wypłaty dodatkowych świadczeń, trzynastej, czternastej emerytury mamy również świadczenie przewidziane  programem „Mama 4+”. Otrzymują je kobiety, które  wychowały czworo dzieci lub więcej. To świadczenie  mogą pobierać również ojcowie. To wsparcie dla osób  pobierających najniższe świadczenie normuje dochód  i pozwala na polepszenie bytu seniorów, a nie na skazywanie wielu z nich tylko na zasiłki z pomocy społecznej.  Dla wielu kobiet, matek, które z różnych względów – nie tylko wynikających z posiadania potomstwa, ale również czynników życiowych – nie wypracowały emerytury lub zabrakło im kilku miesięcy  składkowych do naliczenia choćby kwoty minimalnej  emerytury, właśnie świadczenie „Mama 4+” stało się  gwarancją stabilizacji i niezależności finansowej.  Program funkcjonuje niespełna od 2 lat, bo od  marca 2019 r. Wspomniał pan minister, że już ponad  70 tys. osób korzysta z tego programu. W pełnej wysokości świadczenie pobiera jednak tylko 35% świadczeniobiorców. Dla pozostałych to świadczenie było  uzupełnieniem do kwoty najniższej emerytury. Można powiedzieć: tak wiele i tak niewiele, a jednak liczby jasno wskazują, jak niskie były dochody polskich  emerytów. To oświadczenie  to wyraz szacunku wobec polskich seniorów. To gest solidarności  społecznej. Moje pytanie. Panie Ministrze! Jakie są prognozy  co do przewidywanej ilości wniosków, które wpłyną  w bieżącym roku w ramach tego programu? Dziękuję.  

Ryszard Wilczyński
Panie Ministrze! Bardzo konkretna kwestia – budownictwo senioralne. Jaki mieliśmy postęp i jakie  są plany? Bo w Polskim czy w Nowym Ładzie słowa  na ten temat nie ma, a rzecz jest niebagatelna, bo  chodzi właśnie o warunki życia seniorów w okresie  starości.  A więc pytam: Jak się rozwinął system mieszkań  wspomaganych albo serwisowanych? Co ze zrównoważonymi strukturami mieszkaniowymi, czyli sytuacją, kiedy są gwarantowane mieszkania dla osób  starszych w normalnej strukturze demograficznej,  tak żeby ludzie mieli wsparcie? Budownictwo dla seniorów typu apartamentowce, enklawy senioralne  – jakie plany, jakie osiągnięcia, co z tym? Kolejna kwestia to DPS-y. Jak wiemy, DPS jest tą  formą, gdzie powinni być ludzie najstarsi, już niesamodzielni, bo inaczej mamy mieszkania wspomagane, których jest tak mało. W okresie pandemii okazało się, że DPS-y były miejscem masowych zakażeń.  Pytanie dlaczego. Dlaczego? Przypuszczalnie również dlatego, że to są obiekty nienowoczesne.  Czy przewidziany jest monitoring? Analiza sytuacji? Ile osób zmarło, ile osób było zakażonych, jaki  to był odsetek? Jak było w domach zarządzanych  przez rękę publiczną, a jak w prywatnych? Proszę  o  odpowiedzi na piśmie, bo to są ważne  kwestie, zarówno w sprawie budownictwa senioralnego, jak i zakażeń.   

Tomasz Ławniczak
Panie Marszałku! Wysoka Izbo! Ludzie w wieku  senioralnym stanowią już w tej chwili prawie ¼ naszego społeczeństwa. Ludzi w wieku powyżej 60 lat  jest 9400 tys., ludzi w wieku 65 lat i więcej – 6600 tys.  To daje 17%, a więc będzie ich przybywać, ten problem będzie narastał.  Przed każdym człowiekiem, który wchodzi w wiek  senioralny, nowe wyzwania, przede wszystkim wyzwania zdrowotne, wyzwania ekonomiczne. Tutaj chciałem  napomknąć i uspokoić niektórych, którzy z tej trybuny  wypowiadali się w ciągu 5 ostatnich lat. Licząc bazę  od 2015 r. do 2020 r., inflacja wzrosła o 9, szanowni  państwo, a najniższa emerytura o 42%. To tylko taka  krótka informacja. Bez tego roku, zaznaczam.  Ale bardzo ważne jest też, aby seniorzy byli aktywni społecznie. Chodzi o kluby seniora i dzienne  domy pobytu seniora. Notujemy znaczny wzrost. Pan  minister mówił: z 99 w 2015 r. do ponad 1000 obecnie, ale ten problem w związku z procesami demograficznymi będzie narastał. Krótkie pytanie, panie ministrze: Czy są na to  pieniądze  i czy są zabezpieczone pieniądze  na przyszłość na rozbudowujące się domy dziennego  pobytu?  

Michał Gramatyka
Szanowny Panie Marszałku! Wysoka Izbo! Rząd  obiecuje seniorom złote góry. W strategii odpowiedzialnego rozwoju promocja aktywności zawodowej  i społecznej. Ale strategii odpowiedzialnego rozwoju  nie wykonaliście. W najnowszym planie 5-letnim,  hasło „Złota jesień życia”, czyli zachęcenie seniorów  do pracy po ukończeniu 65. roku życia.  A jaka jest rzeczywistość? Wczoraj ekspresem  przeszła przez Sejm ustawa o służbie zagranicznej.  Ta sama fatalna ustawa, którą trzeba poprawiać,  którą trzeba uchwalać jeszcze raz, zanim w ogóle  weszła w życie. Art. 4 tej ustawy: stosunek pracy  dyplomaty wygasa z mocy prawa w momencie  ukończenia przez niego 65. roku życia. W praktyce  oznacza to po prostu, że tych ludzi wyrzucacie, pozbywacie się ich. Łaskawie pozwalacie dostojnym  jubilatom odwołać się do ministra, który w oparciu  o swoje widzimisię może przedłużyć okres powołania.  Taki prezent urodzinowy na 65. urodziny. Ten przepis jest niezgodny z polskim Kodeksem pracy, ten  przepis urąga normom polskiej konstytucji. Nikt  w Polsce nie może być dyskryminowany, przede  wszystkim ze względu na wiek, ale ze względu na  jakąkolwiek okoliczność. To, co państwo robią, to jest  ageizm, to jest wykluczenie ze względu na wiek, które bazuje na stereotypach. To jest piętnowane i wytykane palcami we wszystkich rozwiniętych krajach.  Powinniście się państwo zwyczajnie tego wstydzić.   

Marek Polak
 Dziękuję bardzo. Szanowny Panie Marszałku! Wysoka Izbo! Ja,  korzystając z okazji, chciałem podziękować obecnemu rządowi i pracownikom resortu rodziny i polityki  społecznej za dostrzeganie potrzeb i oczekiwań naszych seniorów, a także za podejmowanie skutecznych rozwiązań mających na celu poprawę ich bytu.  To w 2019 r. po raz pierwszy w historii polscy emeryci i renciści otrzymali trzynaste emerytury, których nie zaoferowały im nigdy ani władze PRL-u, ani  też żadna inna władza po okresie transformacji  ustrojowej. Dziś mają to wszyscy zagwarantowane  ustawą, a znaczna z nich część może liczyć również  na czternaste świadczenia. Ale środki finansowe,  choć niezwykle ważne, to jednak nie wszystko, czego  potrzebują nasi seniorzy. Walka z osamotnieniem,  potrzeba kontaktów międzyludzkich, a także aktywność fizyczna i społeczna to potrzeby, naprzeciw którym wychodziły bardzo dobre w mojej ocenie rządowe  programy takie jak „Senior+” i ASOS, które pozwalały realizować się naszym seniorom w całej swojej  okazałości. Dlatego chciałbym zapytać pana ministra, czy te i podobne im rządowe programy wspierające naszych seniorów są i będą nadal realizowane,  a jeżeli tak, to jakie środki rząd zamierza w nie zaangażować. Dziękuję bardzo. 

Robert Telus
Szanowny Panie Marszałku! Wysoki Sejmie! Panie Ministrze! Wiemy, jak bardzo rząd Prawa i Sprawiedliwości pomaga seniorom, tę politykę senioralną  bardzo mocno wspiera. Pamiętamy chyba wszyscy,  a szczególnie emeryci rolnicy, rolnicy, którzy są emerytami, jaka niska była emerytura za rządów Platformy Obywatelskiej i Polskiego Stronnictwa Ludowego. Tu ubolewam, że również Polskiego Stronnictwa Ludowego – to podkreślam. I wiemy, jaką podwyżkę emeryci dostali za rządów Prawa i Sprawiedliwości. Dzisiaj Polskie Stronnictwo Ludowe, które  wiele lat było w różnych rządach, proponuje zniesienie podatku od emerytur. Ale, drodzy państwo, od  wszystkich emerytur, a to znaczy, że ci, którzy mają  10 tys. emerytury, a są tacy w Polsce, skorzystaliby  najwięcej. My proponujemy w Polskim Ładzie rozwiązanie, myślę, idealne – żeby wesprzeć tych najbiedniejszych emerytów, tych emerytów, którzy właśnie  mają najmniejsze emerytury, żeby do 2,5 tys. zwolnić  emerytur  emerytów, przepraszam, zwolnić emerytów z podatku. I to jest rozwiązanie , myślę, bardzo  dobre. Emeryci oczekują na tę ustawę. Pytanie, panie ministrze, jak

Fryderyk Kapinos
Szanowny Panie Marszałku! Panie Ministrze!  Wysoka Izbo! W 2012 r. rząd koalicji PO i PSL podniósł kobietom i mężczyznom w naszym kraju wiek  emerytalny. Zmiana ta była szczególnie drastyczna  w przypadku kobiet, które zamiast 60 lat miały pracować 67. Na szczęście rząd Prawa i Sprawiedliwości  w 2016 r. znowelizował tę ustawę, przywracając poprzednio obowiązujący wiek emerytalny, a więc wspomniane 60 lat dla kobiet i 65 lat dla mężczyzn. Za to  działanie szczególnie dziękowały kobiety, które wykonywały wymagające fizycznie prace, a dla których  nie do przyjęcia było wymaganie od nich jeszcze  dodatkowych 7 lat pracy. Obecnie praca po 60. roku  życia jest dla nich możliwością, a nie obowiązkiem.  Bardzo istotnym programem realizowanym przez  rząd Prawa i Sprawiedliwości jest „Senior+”, dzięki  któremu jednostki samorządu terytorialnego otrzymują wsparcie na tworzenie dziennych domów i klubów „Senior+”. W ramach tego programu w latach  2015–2020 tylko w województwie podkarpackim powstało 70 tego typu placówek z łączną liczbą 1615 miejsc.  W ostatnim, 2020 r. województwo podkarpackie otrzymało z tego programu kwotę prawie 6 mln zł, a w latach 2017–2020 w ramach tego programu województwo to otrzymało prawie 18 mln zł. Korzystając z okazji, chciałbym również serdecznie podziękować za wzrost najniższej emerytury o 42%  za rządów Prawa i Sprawiedliwości, a także za trzynastą i czternastą emeryturę. Co istotne, w założeniach Polskiego Ładu  znalazła się propozycja, aby emerytury większości polskich seniorów  nie były opodatkowane. Czy rząd Prawa i Sprawiedliwości zamierza  

Grzegorz Lorek
Panie Marszałku! Panie Ministrze! Panie i Panowie Posłowie! Wysoka Izbo! Rząd Prawa i Sprawiedliwości, powiedziałbym, jako jedyny wprowadził  kompleksową opiekę nad seniorami, bo jest wzrost  emerytur i są programy pomocowe. Tutaj chciałbym  się skupić na jednej bardzo ważnej rzeczy. W małych, niedużych miejscowościach głównym problemem jest samotność. Bardzo ważne są programy  skierowane do starszych ludzi, żeby ich wyciągnąć  z domu, żeby mogli spędzać czas w klubach seniora,  w miejscach, gdzie mogliby uprawiać sport.  Z tego miejsca apeluję do pana ministra, byśmy  przyjrzeli się tym programom. Jako osoba uczestnicząca w wielu otwarciach takich domów, miejsc,  gdzie mogą się spotykać, wiem, że jest duża potrzeba kontynuowania tego typu wsparcia, bo ci ludzie  czują się osamotnieni. Przede wszystkim odczuwają  brak kontaktu i więzi międzyludzkich, które są czasami o wiele bardziej cenne niż wszystkie inne programy im dedykowane, kiedy możemy się ubrać, możemy wyjść do innego człowieka. Ktoś ładnie powiedział,  że życie zaczyna się dla nas po siedemdziesiątce.  Chciałbym, by pan minister zwrócił na to uwagę.  Z tego miejsca chcę też podziękować za wszystkie  programy, bo one są bezcenne i widzimy je. Dziękuję.   

Piotr Borys
Szanowny Panie Marszałku! Wysoka Izbo! Panie  Ministrze! Polacy pracują najkrócej w Europie. Przechodzimy na emeryturę średnio po 33 latach. Czesi –  po  36, Niemcy – po 39. Nie oceniam tego. Być może tak  jest obiektywnie. Praca jest naturalną wartością, ale  jeżeli kolejne setki tysięcy naszych rodaczek i rodaków  przechodzą, osiągają wiek emerytalny, to państwo powinno zapewnić przestrzeń systemowej opieki. Opieki liczonej przede wszystkim możliwością tworzenia  dziennych domów senioralnych, domów pomocy społecznej, także tych, które są w ustawie – mówię o rodzinnych domach pomocy społecznej – przestrzenią  aktywności, wychodzenia z samotności, z depresji.Dzisiaj wiemy, że na Nowym Ładzie samorządy  stracą miliardy złotych. Mam pytanie: Jak jesteśmy  w stanie zapewnić tę pomoc, która ma aktywizować  ludzi, a także pomagać w podstawowych czynnościach życiowych? Polityka senioralna stanie się za  chwilę, z uwagi na starzejącą się populację naszych  rodaków, jednym z najważniejszych zadań państwa  polskiego. Ani w Nowym Ładzie, ani w KPO nie ma  realnych instrumentów wsparcia w takim wymiarze,  który odpowiadałby potrzebom wynikającym z demografii Polaków.  Dlatego apeluję gorąco  o zmianę tych zapisów i pomoc w polityce senioralnej  państwa. Dziękuję.  

Barbara Bartuś
Dziękuję. Szanowny Panie Marszałku! Wysoka  Izbo! Szanowny Panie Ministrze! Przywrócenie wieku emerytalnego, podniesienie najniższych emerytur  i rent, trzynasta emerytura corocznie, w tym roku  czternasta emerytura, emerytura „Mama 4+”,  świadczenia dla osób represjonowanych, zajęcia dla  seniorów w ramach programów „Senior+” i „Aktywni+”, program „Opieka 75+”, świadczenia dla osób  niezdolnych do samodzielnej egzystencji, czyli tzw.  500+ dla niepełnosprawnych, to są te elementy, które wypisałam sobie na szybko z wypowiedzi pana  ministra i o których wszyscy wiemy. Powiem, że to  jest już milowy krok w poprawie sytuacji osób starszych, co nie znaczy, że ich potrzeby są już całkowicie  zaspokojone.  Tak jak powiedziałam w swoim pierwszym wystąpieniu, starzejące się społeczeństwo jest dla nas  wszystkich wyzwaniem. Jest wyzwaniem dla rządu.  Chciałam podziękować za wszystkie dobre głosy, które tutaj padły. Nie chcę się odnosić do tych głosów,  które były typowym straszeniem, narzekaniem, że  przecież seniorzy tego naprawdę nie potrzebują. Nie  potrzebują, żeby ich straszyć, co będzie złego. Państwo mówiliście, że ten okres dla starszych często jest  okresem depresyjnym, że nie można wyjść z domu.  Dlatego mam apel do opozycji: jeżeli nic dobrego nie  zrobiliście przez lata, nie robicie teraz, to przynajmniej nie straszcie, nie uderzajcie w seniorów. Oni  naprawdę tego nie potrzebują.  Jednym z ważnych tematów, o których kontynuację prosiłabym pana ministra, jest kwestia domów  pomocy społecznej. Domy pomocy społecznej, które  są zarządzane najczęściej przez samorządy albo często przez prywatne podmioty, które traktują to już  jako biznes, nie zawsze spełniają swoją rolę.  Za naszych rządów walczyliśmy o to, żeby tam  w ogóle była opieka zdrowotna. Zaczęło się to nawet  nie za naszych rządów, bo już za czasów rządów  PO–PSL, kiedy pielęgniarki nie mogły być zatrudniane w DPS-ach jako pielęgniarki, tylko jako opiekunki. Po 5 latach traciły uprawnienia do wykonywania zawodu. To olbrzymi problem, bo często do  domów pomocy społecznej trafiają ludzie, którzy wymagają opieki lekarskiej i pielęgniarskiej.  Pojawiał się też temat powiązania Ministerstwa  Rodziny i Polityki Społecznej z Ministerstwem Zdrowia. Tego się nie da rozdzielić, ponieważ wiele osób  starszych najbardziej potrzebuje bezpieczeństwa  zdrowotnego. Dlatego też bardzo cieszymy się z zapowiedzi, które są w Polskim Ładzie, że nie będzie  limitów, że będzie łatwiejszy dostęp do świadczeń  zdrowotnych. Panie Ministrze! Wysoka Izbo! Chcę, żeby to wybrzmiało, że bardzo cieszymy się z tego, że odejdziemy od podatku od najniższych emerytur. To jest  bardzo ważne i bardzo dobre rozwiązanie i dziwię  się, że PSL, który tyle razy mówił o tym, żeby znieść  podatki, dzisiaj widzi w tym jakieś zagrożenie. Dzisiaj jest to już krytykowane. Kiedy uchwalaliśmy  trzynastą emeryturę, było takie powiedzenie: A po  co trzynaste emerytury? Zwolnijcie emerytów z podatków. Dzisiaj, kiedy to zwolnienie będzie realne,  znowu jest narzekanie. Szanowni Państwo! Weźmy się razem do roboty  na rzecz seniorów, na rzecz naszych rodziców, babć,  dziadków, ale tak naprawdę też na rzecz nas samych,  bo – jeżeli jeszcze nie jesteśmy seniorami – w niedługim czy w dłuższym czasie też zostaniemy seniorami  i z tymi problemami, które państwo polskie ma z tą  dużą grupą, z tym, że jest mało dzieci, mało osób  w wieku produkcyjnym czy osób pracujących, się zderzymy, i z tego, co dzisiaj wypracujemy, też będziemy  mogli skorzystać. A więc to jest nasz wspólny interes,  wszystkich, jako polityków i jako Polaków. Dziękuję  bardzo.  

Piotr Borys
nioralnej. Były poruszane różne kwestie w tych pytaniach. Odniosę się do kilku, grupując je.  Rozpocznę może od tego dzisiejszego, bardzo ważnego tematu dotyczącego szczepień osób w wieku  senioralnym. To było priorytetowe działanie, jeżeli  chodzi o narodowy program szczepień. W tym zakresie zarówno dostępność, jak i punkty szczepień przygotowane dla osób starszych wychodziły naprzeciw  oczekiwaniom. Ale pojawił się tutaj wątek domów  pomocy społecznej. Muszę powiedzieć, że 84% pensjonariuszy domów pomocy społecznej jest zaszczepionych, m.in. dzięki naszej akcji, w ramach której  do domów pomocy społecznej docierały mobilne centra szczepień. Nie było potrzeby przewożenia pensjonariuszy, tylko dojeżdżały tam centra mobilne. Stąd  wysoki poziom wyszczepienia – 84%. Personel w domach pomocy społecznej jest wyszczepiony na poziomie 60%, czyli też, jak myślę, jest to pozytywne. Dzisiaj sytuacja w domach pomocy społecznej jest ustabilizowana. Praktycznie nie mamy żadnych zakażeń.  To jest na poziomie 0,1% na 80 tys. podopiecznych.  Podobna sytuacja jest w domach prywatnych, które  są prowadzone przez podmioty prywatne. Tak że sytuacja jest ustabilizowana. Bardzo ważne działanie, które podjęliśmy w czasie pandemii, to był program „Wspieraj seniora  – Solidarnościowy Korpus Wsparcia Seniorów”. To  było działanie polegające na wsparciu osób powyżej  70. roku życia, które w większości musiały wtedy  pozostawać w domu. W tym programie wzięło udział  – bierze udział, bo program jest kontynuowany – ponad 2 tys. gmin w naszym kraju. Przeznaczaliśmy  też dodatkowe środki. Ponad 38 tys. osób z tego programu skorzystało, nie tylko osób w wieku powyżej  70. roku życia. Też osoby młodsze korzystały z tego  programu i mogą dalej z niego korzystać, bo jest on  kontynuowany. Pojawił się tutaj wątek dotyczący tzw. emerytur  groszowych. Jeszcze raz chciałem wyjaśnić, jak ten  mechanizm działa i skąd dzisiaj biorą się emerytury  groszowe. W 1998 r. dokonano zmiany w systemie  emerytalnym. Do tego momentu, żeby otrzymać emeryturę, trzeba było mieć odpowiedni staż emerytalny.  Ta zasada została zmieniona w 1998 r. Pierwsze kobiety skorzystały z tego w 2004 r. Mężczyźni ze  względu na to, że przechodzą na emeryturę 5 lat później – w późniejszym okresie. I teraz każda osoba,  która odprowadziła do Zakładu Ubezpieczeń Społecznych jakąkolwiek, choćby jedną składkę, jest uprawniona do emerytury. Zasadą jest, że uprawnienie do  najniższej emerytury ma osoba o stażu 20 lat w przypadku kobiet i 25 lat w przypadku mężczyzn, ale  każdy, kto dzisiaj może odprowadzić jedną składkę,  jest uprawniony do emerytury. Stąd przyrost tych  osób. Po prostu tych osób przybywa z racji wieku.  Jeśli chodzi o średnią wysokość tzw. emerytur  groszowych, to dzisiaj jest to 770 zł. Jeżelibyśmy  wprowadzili mechanizm stażowy, jakikolwiek, staż  wynoszący 5 lat, czy inny, to w ogóle pozbawilibyśmy  część osób świadczeń. Na to chyba nie możemy sobie  pozwolić. Oczywiście mówimy o takiej sytuacji, gdy  do otrzymania najniższego świadczenia jest uprawniona osoba, która ma staż 20 lat, kobieta, i 25 lat,  mężczyzna, a te osoby, które z różnych względów nie  wypracowały sobie stażu, mają możliwość otrzymania przyszłej emeryturę w zależności od wielkości  zgromadzonego kapitału.  Wprowadziliśmy rozwiązanie, o którym mówiłem,  tzw. emeryturę mama 4+. Mamy czy ojcowie, którzy  wychowali co najmniej czwórkę dzieci, mogą otrzymać  najniższą emeryturę. Tych osób jest ponad 71 tys. Polski Ład. Jeśli chodzi o kwestie podatkowe,  to sprawa jest prosta. Chcemy pomagać tym osobom, które mają słabsze świadczenia. To rozwiązanie 2,5 tys. zł czy kwota wolna do 30 tys. jest w tej  chwili na poziomie średniej emerytury w naszym  kraju. Uważamy, że to działanie jest tutaj optymalne,  jeśli chodzi o tych, którzy mają niższe świadczenia  od tych osób, które takiego świadczenia nie mają.  Również mamy tam  tzw. PIT-0 dla seniorów, czyli dla osób, które nie będą chciały przejść na  emeryturę. Będą one mogły skorzystać z zerowego  podatku. To też jest rozwiązanie, które będzie wspierać aktywność osób, które chcą dłużej pracować. Zachowuje się zasadę, że to działanie jest wyłącznie  decyzją samego zainteresowanego. Czyli nikomu nic  nie narzucamy. Osoba, która chce dalej pracować,  pracuje. Z ostatnich danych Zakładu Ubezpieczeń  Społecznych wynika, że osób, które chcą dalej pracować i nie przechodzić na emeryturę, jest zdecydowanie  więcej, bo wtedy po prostu jest możliwość wypracowania wyższej emerytury. Dziękuję bardzo.  

Anna Paluch
Dziękuję bardzo. Panie Marszałku! Wysoka Izbo! Wczoraj Komisja  Infrastruktury przeprowadziła szczegółowe prace  nad rządowym projektem ustawy, który ma powołać  nowy byt – społeczne agencje najmu. Sprawozdanie  komisji ma nr 1176. Zostało przyjęte 31 głosami za,  przy jednym głosie przeciwnym i bez głosów wstrzymujących.  W trakcie szczegółowych prac nad projektem komisja przyjęła 28 uwag i poprawek o charakterze  legislacyjnym, a także rozpatrzyła dwa pakiety poprawek merytorycznych złożone przez posłów do projektu. Pierwszy z tych pakietów złożyło koło Polska  2050. W głosowaniu cztery poprawki zostały odrzucone, a 5. poprawka została wycofana. Zarzut wobec  tych poprawek dotyczył tego, że wychodzą one poza  zakres uzgodnień rządu z samorządami. Sprawa wygląda tak, że aby gminy zechciały w ogóle podjąć się  aktywnej polityki mieszkaniowej, co jest rzeczą dość  niepopularną, to, po pierwsze W rozpatrywanych  uprzednio ustawach gminy otrzymały wsparcie rządowe na bardzo wysokim poziomie, sięgającym w niektórych przypadkach nawet 80%, żeby podjęły aktywność na rynku mieszkaniowym. Społeczne agencje najmu, o których mówimy, to oczywiście nowe  instytucje, które mają ułatwić najem mieszkań, dać  najemcom możliwość wynajęcia ich na dłuższy okres.  Kwoty najmu mogą być nieco niższe, a najem będzie  ciągły, co pozwoli ludziom o niższych dochodach na  korzystanie z mieszkań lub domów.  Proszę państwa, projekt ustawy został oczywiście  poprzedzony uzgodnieniami z samorządami. Trudno  obarczać samorządy obowiązkami polegającymi na  tym, że w przypadku wypowiedzenia umowy podnajmu przez SAN albo jej wygaśnięcia nieuregulowane  względem SAN należności podnajemcy pokryją gminy. To jest jak gdyby coś dodatkowego. Albo powierzenie im innych dodatkowych usług społecznych itd.  Generalnie materia jest bardzo delikatna. Nie można  stawiać gmin przed faktem dokonanym i dokonywać  zmian, które nie były z nimi uzgodnione. Z tego powodu 4 poprawki zostały odrzucone. Poprawka 5.  była niewłaściwie przygotowana i dlatego została  wycofana. Był również pakiet poprawek merytorycznych  do art. 1 do zmiany drugiej, dający nową zmianę  4a, i do art. 10. Te poprawki w głosowaniu zostały  przyjęte. Panie Marszałku! Wysoka Izbo! W pierwszej z tych  poprawek chodziło o to, żeby zachować spójność redakcyjną dodawanego do zmienianej ustawy art. 22j   z art. 33 tej ustawy. Dotyczy on stosowania przepisów  innych ustaw w odniesieniu do innych rodzajów działalności objętych regulacją tej ustawy.  Druga kwestia to dodanie zmiany 4a. Poprawka  ma na celu umożliwienie inwestorom korzystającym  z łącznego wsparcia na podstawie omawianej ustawy  zawierania z najemcami umów na czas nieoznaczony  w przypadku, gdy z najemcą zawarta została jednocześnie umowa partycypacji w kosztach budowy lokalu mieszkalnego, a partycypacja ta wynosi minimum 15% kosztów przedsięwzięcia. Ponieważ w zasobie realizowanym wyłącznie z udziałem finansowania zwrotnego taka właśnie możliwość już istnieje, jest  uzasadnione umożliwienie stosowania jednego typu  umów najmu w ramach jednej inwestycji mieszkaniowej. Czyli poprawka 2. została zaproponowana w celu  uspójnienia proponowanych rozwiązań.  Poprawka 3. odnosi się do art. 10 i zawiera jak  gdyby w jednolity tekst art. 10 ustawy. Z uwagi na  brak czasu nie mogę jej omówić.  Dodam tylko, że komisja przytłaczającą większością przyjęła projekt ustawy i apeluje do Wysokiej  Izby o to, żeby projekt ustawy przepracowany przez  komisję został w głosowaniu przyjęty. Panie marszałku, dziękuję bardzo. Dziękuję bardzo.  Panie Marszałku! Jak już wspominałam jako  sprawozdawca, celem omawianego projektu ustawy  jest poradzenie sobie z zastojem na rynku najmu  mieszkań. Chodzi tu zarówno o najem długoterminowy w przypadku epidemii COVID-19, jak i najem  krótkoterminowy. Przez zatrzymanie rynku usług  turystycznych rynek długoterminowych i krótkoterminowych najmów bardzo na tym cierpi. Z drugiej  strony chodzi o wprowadzenie dodatkowego rozwiązania dotyczącego nakręcenia koniunktury, pozwolenia mieszkańcom czy naszym obywatelom, którzy  mają nieco niższe dochody i których nie stać na rynkowy najem nieruchomości – mówimy o mieszkaniach, jak i domach jednorodzinnych – żeby z pewnego rodzaju publicznego wsparcia mogli korzystać.  Jest to działanie nie tylko gospodarcze, ale także,  proszę państwa, działanie społeczne, które wpływa  na ubogacenie tkanki miejskiej, bo w jednej przestrzeni będą mogli zamieszkiwać nie tylko ludzie  bogaci, ale także ludzie o mniejszych dochodach. Ma  to swoje uzasadnienie, zarówno takie dotyczące rozwoju gospodarczego, jak i rozwoju społecznego.  Nie będę powtarzać rzeczy, które mówiłam jako  sprawozdawca. Pozwolę sobie tylko w imieniu kluby  Prawo i Sprawiedliwość na złożenie poprawek.  Otóż przypominam, proszę państwa, że w ustawie  zawartej w druku nr 985, czyli ustawie o ochronie nabywcy lokalu mieszkalnego lub domu jednorodzinnego  oraz o Deweloperskim Funduszu Gwarancyjnym, zawarliśmy przepisy, które umożliwiają przeniesienie  funduszy, czyli zasilanie zarówno Funduszu Dopłat,  jak i Funduszu Termomodernizacji i Remontów. Chwilę temu mówiłam, że jest bardzo mocna oferta skierowana do gmin, żeby wesprzeć je w realizacji polityki  mieszkaniowej. Popularność tych rozwiązań jest tak  duża, że te fundusze są bliskie wyczerpania, a sezon  inwestycyjny zaczyna się teraz. Chodzi o to, żeby była  ciągłość finansowania, żeby gminy, które się zdecydowały na zaangażowanie w realizację polityki mieszkaniowej w mniejszych miejscowościach, to wsparcie  miały ciągłe. Chodzi o zasilenie tych dwóch funduszy  środkami publicznymi. Właśnie taki przepis znajduje  się w ustawie o ochronie praw nabywcy lokalu mieszkalnego lub domu jednorodzinnego. Niemniej jednak  Senat po 30 dniach złożył poprawkę, która te przepisy  wyrzuca. Stąd też poprawka mojego klubu, żebyśmy  mogli jednak utrzymać spójność ustaw, jednej ustawy,  czyli tej o Deweloperskim Funduszu Gwarancyjnym,  jak i ustawy zawartej w druku nr 1070.  Składam w imieniu mojego klubu poprawki, które  są pewnego rodzaju bezpiecznikiem, gdyby się nie udało utrzymać tego kształtu ustawy o Deweloperskim  Funduszu Gwarancyjnym i ochronie praw nabywcy  lokalu, domu jednorodzinnego i lokalu mieszkalnego.  Gdyby się jej nie udało utrzymać w kształcie przedłożenia sejmowego, będzie szansa na to, żeby w obecnie  procedowanych przepisach zawrzeć te zapisy dotyczące przeniesienia finansów. Dziękuję bardzo. 

Krystyna Sibińska
Panie Marszałku! Wysoka Izbo! Pani poseł sprawozdawca mówiła o tym, że poprawki zgłaszane na  posiedzeniu komisji przez posłów opozycji wykraczały poza uzgodnienia z samorządami, podczas gdy sama  przedstawiała obszerne poprawki. Słyszymy, że teraz  składa kolejne. Co z tymi uzgodnieniami z samorządami? Bo jedni mogą, jak się okazuje, składać poprawki, a inni nie. I dziwnie brzmi troska o samorządy w ustach posłanki PiS-u, podczas gdy wprowadzane są chociażby regulacje wynikające z Nowego Ładu.  Chcecie obniżyć w znaczny sposób wpływy do kasy  samorządu. To jest fałszywa troska o samorządy. Natomiast lepiej nie posługiwać się takimi argumentami, bo trzeba mieć przejrzysty przekaz. Nie lubicie  samorządów, ale będziecie robili wszystko, żeby teraz  to odczarować.  Jeśli chodzi o ustawę, nad którą procedujemy, każde wsparcie mieszkaniowego programu, który wam  nie wyszedł, co przyznał pan Morawiecki, to jest klęska. To, co chcieliście zrobić przez 6 lat, nie wyszło.  Nie ma dodatkowych mieszkań mimo zmieniających  się ministrów, przepisów i wprowadzanych ustaw, które miały rozwinąć budownictwo. Nic się nie dzieje.  Dzisiaj chcemy w przypadku tej ustawy zaangażować  do współpracy organizacje pozarządowe i stronę społeczną. Mam takie przeświadczenie, że jeśli pójdzie to  w tym kierunku, to organizacje pozarządowe i społecznicy sobie z tym doskonale poradzą.  Żeby wzmocnić ich rolę i żeby w lepszy sposób  usamodzielnić SAN-y, składam poprawki w imieniu  Klubu Parlamentarnego Koalicja Obywatelska, które doprowadzą do tego, żeby SAN-y, jeśli w porozumieniu z gminami powstaną, miały realny wspływ  na politykę mieszkaniową, oczywiście w pełnym porozumieniu z gminami. Jest zupełnie jasne, że jeśli  gminy, które uchwalają kryteria, zasady przyznawania, kierowania osób do zawierania umów poprzez  SAN-y, podpisują umowy z SAN-em, to jest pełne  zaufanie na określonych warunkach. W związku  z tym SAN-y na podstawie tych kryteriów, które zostaną jako prawo miejscowe ustalone przez gminy,  będą mogły podpisywać umowy. Tak jak powiedziałam, element ekonomii społecznej. Jestem przekonana, że będzie to możliwe. W związku z powyższym klub Koalicji Obywatelskiej projekt  popiera. Składamy poprawki i uprzejmie proszę, żeby  również były potraktowane w taki sam sposób jak poprawki, które są składane przez posłów PiS-u, czyli  posłów frakcji rządzącej. Dziękuję bardzo.  

Wiesław Szczepański
Panie Marszałku! Wysoka Izbo! Panie Ministrze!  W imieniu klubu koalicyjnego Lewicy mam zaszczyt  przedstawić nasze stanowisko wobec omawianego  dzisiaj projektu zawartego w drukach nr 1070 i 1176.  W dniu wczorajszym Komisja Infrastruktury rozpatrzyła ten projekt i przyjęła kilka poprawek, oczywiście poprawek koalicji rządzącej. Projekt ten dotyczy wprowadzenia instrumentów mających na celu  podtrzymanie funkcjonowania rynku najmu i złagodzenie skutków ograniczeń administracyjnych spowodowanych epidemią COVID-19 dla sektora mieszkaniowego. Projekt dobry, choć, powiedzmy, poparty  czy oparty na lewicowych działaniach w mieście Poznaniu. Ale jest to projekt, który nie rozwiązuje problemu budowy tanich mieszkań. Ta ustawa nie spowoduje wybudowania ani jednego mieszkania. Ten  projekt wychodzi naprzeciw właścicielom mieszkań,  którzy mają dwa lub trzy mieszkania, a którzy boją  się dzisiaj wynająć swoje mieszkanie z uwagi na obowiązujące przepisy w zakresie chronienia lokatorów.  Z drugiej strony to możliwość wynajmu tych mieszkań przez osoby, które nie mają możliwości kupna  własnego mieszkania, ze społecznej agencji najmu po  cenie rynkowej lub cenie z dopłatą, którą określi gmina w obowiązujących przepisach. Patrząc na uzasadnienie ustawy, cały ciężar utrzymania SAN-u spadnie na podmioty je prowadzące, a właściwie na gminy, bo kwota 200–500 tys. zł w pierwszym czy drugim roku będzie mogła dotyczyć ok. 40, 50, 80 mieszkań dla 2,5 tys. gmin. To po prostu, panie ministrze,  kpina, kiedy państwo taką niewielką kwotę chcecie  przeznaczyć na ten system. Ale trzeba powiedzieć  wprost, że rząd Prawa i Sprawiedliwości nie potrafi  budować mieszkań. Jeśli popatrzymy na to, co się  dzieje, to, po pierwsze, mamy sytuację, że w ostatnich  latach dział budownictwa przerzucany jest z jednego  resortu do drugiego. Krajowy Zasób Nieruchomości  dotychczas nie skorzystał z żadnego prawa pierwokupu, a jego pracownicy odpisują tysiącami na pisma  od notariuszy, że nie korzystają z prawa pierwokupu.  Dziś Polska boryka się z deficytem ilościowym i jakościowym mieszkań. Brakuje 1,9 mln mieszkań,  5,3 mln Polaków mieszka w mieszkaniach będących  w złym stanie technicznym i przeludnionych. Zajmujemy dopiero 24. miejsce w Unii Europejskiej pod  względem powierzchni użytkowej i liczby na osobę.  Cena 1 m2 w Unii Europejskiej kształtuje się na poziomie trzech, czterech średnich wynagrodzeń. U nas  to 0,7–0,8. Mieszkania na wynajem to 1,5% wszystkich mieszkań, a rząd cieszy się, że w roku ubiegłym  oddał do użytku 222 tys. mieszkań, z czego, panie ministrze, 98,2% to mieszkania oddane przez deweloperów i osoby indywidualne. Tylko 1,8% to mieszkania na wynajem, a więc ok. 1,5 tys. mieszkań wybudowanych przez spółdzielnie, a 2,6 tys. przez gminy  lokatorskie, społeczne czy zakładowe. Więc te mieszkania to niestety nie zasługa rządu. W Nowym Ładzie, wydaje się, że państwo wracacie do rozwiązań  tzw. MDM-ów. Proponujecie dopłatę osobom, które  nie mają zdolności kredytowej, a na pozostałą część  te osoby będą musiały zaciągnąć kredyt w banku.  Jak bank będzie traktował osobę, która nie ma zdolności kredytowej? Oczywiście da jej większe oprocentowanie albo większą prowizję, więc nie jest to żadna  pomoc. My oczekujemy, że będzie to pomoc osobom,  które nie mają zdolności kredytowej, poprzez mieszkania na wynajem. Szanowny Panie Ministrze! Panie Marszałku!  Chciałem złożyć jedną poprawkę do tej ustawy. Otóż  nie wiemy, dlaczego rząd nie chce, aby tym samym  zajmowały się spółdzielnie mieszkaniowe. Spółdzielnie  mające ponad 100-letnie tradycje, zarządzające olbrzymim, bo ponadtrzymilionowym zasobem mieszkań,  które w wielu przypadkach mają nawet większą możliwość i umiejętność zarządzania mieszkaniami niż  gminy. A więc proponujemy, aby taka poprawka tam  się znalazła, dlatego że jeżeli dajemy taką szansę fundacjom, stowarzyszeniom, które – w przypadku, kiedy  będzie dzisiaj możliwość niepłacenia czynszu – będą  miały katastrofalną sytuację, jak poradzić sobie z płatnościami na rzecz wynajmującego i jak poradzić sobie  z brakiem środków od tego najemcy. Spółdzielnia przy  zarządzaniu kilkoma tysiącami mieszkań z takim problemem sobie po prostu poradzi. W związku z tym składamy tę przedmiotową poprawkę i, jak już mówiłem, zagłosujemy za tą ustawą,  choć nie jest to ustawa panaceum, która ma rozwiązać problem polskiego budownictwa mieszkaniowego.  Dziękuję bardzo.  

Stefan Krajewski
Szanowny Panie Marszałku! Wysoka Izbo! Mam  zaszczyt zaprezentować stanowisko Klubu Parlamentarnego Koalicja Polska – Polskie Stronnictwo  Ludowe, Unia Europejskich Demokratów, Konserwatyści dotyczące rządowego projektu ustawy o zmianie  ustawy o niektórych formach popierania budownictwa mieszkaniowego oraz niektórych innych ustaw,  druki nr 1070 i 1176. Model SAN z założenia ma pozwolić gminom zwiększyć ofertę mieszkaniową na swoim terenie bez konieczności ponoszenia przez nie wydatków na budowę mieszkań. Nawiązanie przez samorząd współpracy z SAN  umożliwi bowiem wykorzystanie w tym celu istniejących już lokali pozyskiwanych np. z komercyjnego rynku najmu. Ta działalność może ponadto przyczynić się  do zwiększenia bezpieczeństwa i stabilności obrotu  mieszkaniami na wynajem, w tym w kontekście wyzwań związanych z epidemią COVID-19 na rynku najmu krótkoterminowego oraz spadkiem liczby osób zainteresowanych najmem długoterminowym. Wszyscy  widzimy, że w ostatnim czasie ze względu na epidemię  faktycznie zmniejszyło się zapotrzebowanie na najem  zarówno długoterminowy – mówimy o studentach, pracownikach – jak również krótkoterminowy, związany  ze spędzaniem weekendów, urlopów w różnych miejscach w Polsce. A więc zasadniczo działanie jest potrzebne, konieczne, natomiast pokazuje jedno: Prawo i Sprawiedliwość przekonuje dzisiaj Polaków, że mieszkania,  tanie mieszkania, ale będące ich własnością, nie są  im potrzebne, bo przecież można wynająć i całe życie  przemieszkać w mieszkaniu wynajętym. Chodzi o to,  co do tej pory zostało zrobione, a właściwie nie zostało zrobione, zaczynając od „Mieszkania+”, a skończywszy na budowie słynnych już drewnianych domów, z których żaden nie powstał, a zarządy pobierają wynagrodzenia. Trzeba w tej chwili włączyć do  działania te samorządy, które w wielu miejscach, i na  tej sali, i w innych miejscach, były krytykowane. Było  mówione, że samorządy nie dają rady, a to właśnie  opierając się na samorządach i organizacjach pozarządowych, które współpracują z samorządami, będzie można jakąś część tego najmu uporządkować. Tych możliwości jest oczywiście dużo, one zostały  w wielu miejscach już przez moich przedmówców zaprezentowane. Jest nadzieja, że to się uda, bo jeśli  włączycie w to samorządy – oby chciały samorządy  w to wejść, oby chciały działać wspólnie – to jest szansa na jakieś powodzenie tego przedsięwzięcia. Chociaż samorządy też w wielu miejscach mówiły o tym,  że to wcale nie jest program, który mocno ich interesuje i przyciąga. Ale wiemy, jak ważne jest to, żeby  zwłaszcza młodzi ludzie mieli możliwość korzystania  z tych mieszkań, może w nie najlepszej formule, ale  w takiej, która dzisiaj jest dostępna i możliwa, traktując to działanie, tak jak tutaj już padło, jako swego  rodzaju pilotaż. Bo to, co zostało zaplanowane i przygotowane, nie daje dużych szans na to, że gros młodych  ludzi czy w ogóle wszyscy mieszkańcy Polski z tego  działania skorzystają. Wczoraj w komisji przygotowano kilka poprawek,  które zostały przyjęte. Chciałoby się, żeby też poprawki zgłaszane przez opozycję częściej przechodziły. Natomiast dzisiaj, biorąc pod uwagę to, co powiedziałem już na wstępie, czyli potrzebę zwiększenia  tej liczby mieszkań, my jako posłowie Koalicji Polskiej – Polskiego Stronnictwa Ludowego będziemy  głosować za tą ustawą. Oczywiście będziemy się też  przyglądać, jak to będzie funkcjonować, bo to jest znowu pakowanie w nowe opakowanie tego, co miało  działać już wcześniej w innej formule. Dzisiaj SIM-y  i SAN-y są  nadzieją rządu polskiego na to,  że będzie lepiej. Dziękuję. 

Michał Urbaniak
Panie Marszałku! Wysoka Izbo! Panie Ministrze!  Społeczne agencje najmu mają kosztować ok. 50 mln zł  do 2030 r. Z punktu widzenia państwa i jego budżetu  to w zasadzie nie są duże pieniądze. Na rynku ma się  pojawić planowo ok. 2 tys. mieszkań. W porządku.  Zakładamy, że to będą mieszkania dla osób najbardziej potrzebujących, więc z uwagą i sympatią też  przyjrzałem się temu projektowi. Ale trzeba pamiętać, że w tym punkcie, w którym rozmawiamy o mieszkalnictwie, właśnie o problemie dotyczącym mieszkań, należy przypomnieć, że dziś ok. 1/3 młodych  ludzi ma problem z pozyskaniem własnego mieszkania. Koszty lokali przerastają często możliwości finansowe tych ludzi i o tym trzeba też pamiętać, o tym warto dyskutować. Nie mniejszym problemem są wyspowe bańki na  rynku mieszkań, gdzie normalnego, średnio zarabiającego człowieka po prostu nie będzie stać nawet na  wynajem. Są różne powody, m.in. też imigracja zarobkowa np. z Ukrainy, gdzie w wyniku skupienia  dużych grup ludzi gettoizujących się w konkretnych  miejscach te ceny mieszkań rosną właśnie lokalnie. Niestety trzeba też przypomnieć kilka nieprzyjemnych rzeczy. Otóż państwo stworzyli program  „Mieszkanie+”. Niestety ten program to jeden wielki niewypał. Nie podołaliście. Nie rozwiązaliście tym  samym problemu dotyczącego potrzeby mieszkaniowej młodych Polaków. Wiemy, że brakuje tysięcy  mieszkań na rynku, a ceny rosną i właśnie będą rosnąć, czy wyspowo, czy ogólnie w Polsce. Nie łudźmy  się, że państwo w ramach swoich pomysłów z Nowego Ładu, inaczej zwanego Polskim Ładem, rozwiążecie to poprzez dopłaty do kredytów. To akurat może  spowodować kolejny problem, tj. zbudować, stworzyć  bańkę podobną do tej, która była np. w Stanach Zjednoczonych w 2008 r., gdzie ludzie dostawali kredyty,  a realnie nie było ich na te kredyty stać. I co potem  widzieliśmy? Wielkie spadki. Mieszkania, domy niemalże porzucone. Szanowni Państwo! Nie wiem, czy to ma być w takim razie w interesie tylko deweloperów i banków,  bo być może w interesie Polaków wcale nie będzie.  Podobna jest sytuacja z propozycją, bo odnoszę się  już do przyszłości, uwolnienia, zwiększenia limitów  

Stefan Krajewski
na budowę, na zgłoszenie, domów do 70 m2. W porządku, to już taki w miarę przyjemny domek, natomiast  jest to ominięcie problemu, jaki jest dzisiaj realnie  w Prawie budowlanym. Jest ono skomplikowane, jest  ono niejasne, stwarza sporo problemów dla normalnej  rodziny, która chce jednak wybudować dom. Może  warto byłoby jednak zastanowić się nad zmianami  w Prawie budowlanym, zamiast robić małe obejścia,  ponieważ w tym momencie nie widać strategii ze strony rządu, żeby faktycznie rozwiązywać problem niedostępności mieszkań dla Polaków. Dziękuję. 

Hanna Gill-Piątek
Szanowny Panie Marszałku! Wysoka Izbo! Bardzo się cieszę z tej merytorycznej dyskusji, która odbyła się wczoraj w Komisji Infrastruktury nad projektem ustawy o społecznych agencjach najmu. Cieszę się też, że mogliśmy wnieść merytoryczne poprawki i uwagi, przede wszystkim te, które zapowiadaliśmy tutaj, na sali plenarnej, dotyczące wzmocnienia roli organizacji pozarządowych albo innych  podmiotów, które będą prowadzić społeczne agencje  najmu. Przypomnijmy, jaka jest idea społecznej agencji najmu. Otóż jest gmina, która ma niedobór mieszkań, ma problem z tym, żeby znaleźć mieszkania  socjalne i wygospodarować ten zasób, często dla  ogromnej, wielotysięcznej kolejki. Jest wolny rynek,  na którym czasami jest nadpodaż mieszkań. Teraz,  kiedy mamy boom w nieruchomościach, to będzie  oczywiście zjawisko nadpodaży mieszkań na wynajem. Jest podmiot pośredniczący – niech to będzie  organizacja pozarządowa, spółdzielnia socjalna, spółka – który jest przewidziany w tej ustawie. On zapośrednicza nie tylko wynajęcie, ale też pomaga później, kiedy lokatorzy już wprowadzą się do tych  mieszkań. Chodzi o osoby, które np. mają skierowanie do lokalu socjalnego, bo np. są seniorami, bo są  dziećmi wychodzącymi z pieczy zastępczej, bo po  prostu potrzebują mieszkania z uwagi na swoją niepełnosprawność, lub też osoby, które są troszeczkę  wyżej, jeżeli chodzi o pułap dochodowy, czyli nie kwalifikują się już do mieszkań komunalnych, tylko są  w tzw. luce czynszowej, czyli pomiędzy kredytem  a dostępem do mieszkania komunalnego. Tak więc  kiedy już te osoby wynajmą mieszkania z SAN Ideą  społecznej agencji najmu powinno być świadczenie  usług społecznych, czyli praca wykonywana z lokatorami. Po co? Żeby oni nie tylko w tych mieszkaniach mieszkali, ale żeby mieszkania były zadbane,  żeby tym osobom, często z niepełnosprawnością lub  niesamodzielnym, pomóc w reintegracji, żeby czynsz  był płacony, bo to jest bardzo ważne. Przypomnę, że  w pilotażowym SAN-ie zaległości czynszowe wynoszą tylko 3,9% na wszystkie lokale, natomiast jeżeli  chodzi o gminy, jest to 10 razy więcej, bo np. w Łodzi  30% lokatorów ma opóźnienie w płatności czynszu,  a w Warszawie aż 35%. Tak więc te wszystkie rozwiązania płyną z tego, że organizacje pozarządowe,   spółka czy spółdzielnia socjalna, która pełni funkcję  podmiotu, który SAN prowadzi, ma też funkcję społeczną. Czyli ta ustawa leży gdzieś pomiędzy dwoma  sektorami oddzielonych polityk społecznych, czyli  między polityką mieszkaniową, która, uprę się na tej  Sali, jest jak najbardziej polityką społeczną, i usługami społecznymi, które należy do tej polityki mieszkaniowej dołączyć. W projekcie ustawy w tej chwili jest tylko jedna  część. Dialog prowadzony był tylko z jedną stroną,  czyli z samorządami, niestety podmiotów, które mogłyby same to prowadzić, do stołu nie zaproszono,  więc przez jednostronny dialog trochę tę ustawę zredukowano, można powiedzieć. Zredukowano rolę  społecznej agencji najmu do agencji najmu nieruchomości, bez komponentu społecznego, np. bez możliwości przypominania o czynszu, rozkładaniu kaucji  na raty czy też rozkładania należności, zaległości,  jeżeli takie powstaną, lokatorom na raty, o co społeczna agencja najmu mogłaby również dbać. Również z tego powodu, że rząd rozmawiał tylko  i wyłącznie ze stroną samorządową, a nie z potencjalnymi operatorami SAN-ów, istnieje pewna nierównowaga, z tego względu, że całe ryzyko finansowe,  jeżeli chodzi o zaległości – przypomnę, że ustawa nie  pozwala operatorom SAN-ów na to, żeby te zaległości  czynszowe były pilnowane, żeby nie powstawały – spada na operatora SAN-u. Wyobraźcie sobie państwo,  że jest gmina i jest organizacja pozarządowa. Kto  ponosi wszystkie koszty? I jeszcze dokłada do tego  słabszy podmiot, bo ustawa przewiduje tryb nie tylko  powierzenia, ale również wsparcia. Te wszystkie poprawki, jest ich równo pięć, składamy na ręce pana marszałka i mamy nadzieję, że  Wysoka Izba  poprze je, ponieważ one po  prostu idą w dobrym kierunku, w kierunku tego,  żeby operatorzy SAN-ów byli lepiej zabezpieczeni.  Dziękuję.  

Ryszard Wilczyński
Panie Ministrze! Pani Poseł! Koncept społecznych  agencji najmu wydaje się trafiony, bardzo sensowny,  chciałbym jednak zwrócić uwagę na pewną kwestię,  a mianowicie to, że on w całości zależy od samorządu.  Społeczna agencja najmu nie jest pomyślana jako instytucja zaufania publicznego, jako coś, co mogłoby  działać, nawet gdyby gmina nie wyraziła takiej woli.  Wskazuję na to uzależnienie od samorządów celowo,  bo np. na obszarach wiejskich, jak się okazuje, bardzo  dużo mieszkań jest wynajmowanych, bardzo dużo,  przez rzeczywiście skromnie zarabiających ludzi. Oni  są bez żadnej osłony. I jeszcze jedna kwestia. Imigranci, którzy pracują  – legalnie pracują, to są nieraz w niektórych regionach tysiące ludzi. Na przykład kępiński klaster  drzewny. Pytanie: Czy ta formuła jest również dla  nich? Czy ona jest dla nich? Można by było uporządkować tę trudną sytuację, kiedy okazuje się, że ludzie  funkcjonują tam w zasadzie w bardzo złych warunkach.   Jeszcze proszę o pięć sekund. Pięć sekund, panie marszałku. Raz na kadencję może pan. Dziękuję. Chodzi też o aspekt integracyjny, bo jeżeli ci ludzie spotkają się z dobrą wolą ze strony państwa polskiego, będą w dobrych warunkach tu funkcjonować  i pracować to wtedy być może będą chcieli się osiedlić, a deficyt rąk do pracy w Polsce jest straszny. 

Małgorzata Pępek
Panie Marszałku! Wysoka Izbo! O nieudanych  pomysłach rządu PiS-u na tanie mieszkania dla Polaków można by było napisać książkę.   A teraz nadszedł czas na społeczne agencje najmu,  dzięki którym gminy za pośrednictwem spółek i organizacji społecznych będą mogły zapewnić tanie mieszkania na wynajem. Współpraca samorządów i właścicieli nieruchomości przeznaczonych na najem komercyjny może zasługiwać na aprobatę. Szkoda tylko, że 6 lat  zajęło wam, żeby skorzystać z rozwiązań, które z sukcesem przyjęły się w innych europejskich państwach. Proszę zatem o odpowiedź na pytanie: W jakim  czasie od wejścia ustawy w życie należy oczekiwać na  znaczną i szybką pomoc adresowaną do właścicieli  mieszkań przeznaczonych na wynajem? Chciałabym  jeszcze zapytać, dlaczego umowy najmu będą zawierane tylko na 5 lat. Czy gminy otrzymają dofinansowanie w związku z tą ustawą i jaka to będzie wysokość? Dziękuję bardzo.   

Tadeusz Tomaszewski
Panie Marszałku! Wysoki Sejmie! Szanowny Panie Ministrze! Wśród podmiotów, które mogą prowadzić – zgodnie z ustawą – społeczne agencje najmu,  są spółki kontrolowane przez samorządy, organizacje  pozarządowe, fundacje i spółdzielnie socjalne. Klub  Lewicy złożył wniosek, żeby były to również spółdzielnie mieszkaniowe. To ruch o ponadstuletniej  tradycji, o dobrze wykształconej kadrze, dzisiaj również zarządzający wspólnotami mieszkaniowymi,  a więc dobrze przygotowany do prowadzenia społecznej agencji najmu.  Drugą formą, która może prowadzić tę społeczną  agencję, jest organizacja pozarządowa. Organizacja  pozarządowa dzisiaj, zgodnie z ustawą o działalności  pożytku publicznego i o wolontariacie, może prowadzić działalność odpłatną, nieodpłatną oraz działalność gospodarczą. Czy prowadzenie społecznej agencji najmu może odbywać się w formie odpłatnej działalności pożytku publicznego prowadzonej przez organizację pozarządową? Dziękuję.  

Jan Szopiński
Panie Marszałku! Wysoka Izbo! W procedowanej  ustawie ani słowem nie odnosimy się do kosztów  działalności statutowej społecznych agencji najmu.  Jedynym dochodem SAN-ów wymienionych w dokumencie jest dochód z czynszu. Natomiast SAN ma  mieć obowiązki sprawozdawcze, musi mieć prezesa,  zatem księgowego, pracowników zajmujących się zawieraniem umów. SAN-y mają też odpowiadać za remonty tych lokali, czyli będą pokrywały koszty funkcjonowania całej rzeszy pracowników.  Projektodawca przewiduje zawieranie umów gminy  z SAN-ami. Zatem w ustawie powinny być wymienione środki dla gmin, a niestety takie środki w ustawie  nie są wymienione. Bez zachęt dla gmin będzie, moim  zdaniem, trudno, a wręcz niemożliwe funkcjonowanie  SAN-ów w polskiej przestrzeni. Dziękuję bardzo. 

Katarzyna Kretkowska
Panie Marszałku! Wysoka Izbo! Największym dramatem polskiego rynku mieszkaniowego jest brak  przystępnych cenowo mieszkań na wynajem. Winny  jest temu brak podaży takich mieszkań i wysoka  cena rynkowa tych mieszkań, które są. Ten projekt  wychodzi naprzeciw temu, ażeby tę cenę rynkową,  różnicę między ceną rynkową a możliwą do zapłacenia, płaciła społeczna agencja najmu. Sukces tego  przedsięwzięcia będzie jednak zależał od wysokości  środków publicznych, jakie będą do dyspozycji. Niepokoi mnie – ja pytałam o to wczoraj w czasie  pierwszego czytania, ponawiam pytanie, ponieważ nie  dostałam odpowiedzi – dlaczego fundusz dopłat, który  jest przewidziany, wynosi tylko 200 tys. zł na najbliższy rok, a za 10 czy 9 lat ma to być 9 mln, podczas gdy  Poznań, przywoływany w uzasadnieniu projektu jako  przykład , który realizował taką społeczną  agencję najmu, wydawał 1,5 mln rocznie na te dopłaty. Tak że te 9 mln za 9 lat jest stanowczo 

Janusz Kowalski
Szanowny Panie Marszałku! Wysoka Izbo! Art. 5  ust. 2 ustawy o ochronie praw lokatorów i mieszkaniowym zasobie gminy jest absolutnie fundamentalny  z punktu widzenia zaspokojenia potrzeb milionów Polaków. Jestem, nie ukrywam, zwolennikiem tego, żeby  – po pierwsze – zakazać prywatyzacji tego mieszkaniowego zasobu gminy, tak aby nie sprzedawać mieszkań  komunalnych za 5, 10, 15, 20% wartości, z drugiej jednak strony, żeby uelastycznić umowy o odpłatne użytkowanie lokalu, ponieważ można zgodnie z tym artykułem zawierać je wyłącznie na czas nieokreślony. To  powoduje, że dzisiaj np. świetnie zarabiający prawnik  ma lokal komunalny w mieście X, natomiast rodzina  wielodzietna na ten lokal od gminy czeka. Weryfikacja  dochodów osób, które już te lokale mają, jest kluczowa  z punktu widzenia bardzo szybkiego zaspokojenia potrzeb lokalowych. Apeluję do pana ministra jednak  o rozważenie zmiany art. 5 ust. 2, korzystając ze swoich doświadczeń jako wiceprezydenta Opola, który  zarządzał mieszkaniowym zasobem gminy. Dziękuję.    

Wanda Nowicka
Panie Marszałku! Wysoka Izbo! Tanie mieszkania  na wynajem dla najuboższych mieszkańców są bardzo ważne i dobrze, że ustawa podejmuje ten problem  i stwarza ramy prawne do tego, żeby powstały społeczne agencje najmu. Natomiast same ramy prawne  i chęć szczera nie wystarczą, bo za tą chęcią szczerą  powinny iść odpowiednie fundusze, które sprawią, że  rzeczywiście ten program obejmie o wiele większą  populację niż w przypadku tych funduszy, które są  asygnowane. Jeżeli w pierwszym roku przeznaczone  jest na to 200 tys. zł, co oznacza de facto wsparcie  40 mieszkań, to umówmy się, to nie jest program,  który rozwiąże problem. Moje pytanie jest takie: Czy  są szanse na to, żeby jednak ten budżet był zwiększony? Bo inaczej rzeczywiście będzie to tylko piękny  program, ale bez treści.  Dziękuję.  

Artur Łącki
Panie Marszałku! Wysoka Izbo! Szanowni Państwo! Oczywiście program wynajmu mieszkań dla  ludzi najmniej zasobnych jest szczytnym programem  i na pewno trzeba go rozwijać, ale jakby teraz spytać  Polaków, jakie dobro materialne chcieliby mieć od  razu na własność czy na jakie dobro materialne by  pracowali, to wszyscy powiedzą, że chcą mieć mieszkanie lub dom. Polacy chcą posiadać, chcą być właścicielami mieszkań, chcą być właścicielami domów  i państwo powinno im w tym pomóc.  Moje pytanie jest takie, panie ministrze: W jakich  i w ilu programach państwo uczestniczy, programach,  które mają na celu pomóc Polakom i Polkom w kupieniu lub wybudowaniu, kupieniu mieszkania lub  wybudowaniu własnego domu? Chciałbym poznać ilość  programów i ilość pieniędzy na to przeznaczonych.  Proszę o odpowiedź na piśmie. Dziękuję bardzo.    

Mirosław Suchoń
Uprzejmie dziękuję. Panie Marszałku! Panie Ministrze! Wysoka Izbo!  Chciałem zapytać o kwestie możliwości przeprowadzania remontów przez SAN, która to kwestia określona jest w art. 22d. Otóż taki remont jest możliwy,  natomiast później w ramach umowy z właścicielem  można rozliczyć koszty w zamian za obniżenie lub  czasowe zaniechanie poboru czynszu dzierżawy, ale  są różne programy, które umożliwiają choćby termomodernizację, wymianę różnych urządzeń, pieców  itd. Pytanie: W jaki sposób będzie to ujęte w tych  rozliczeniach? Czy w ogóle SAN będzie mógł korzystać z takich programów oferowanych przez gminy  czy np. przez Narodowy Fundusz Ochrony Środowiska i Gospodarki Wodnej? W jaki sposób będzie to  rozliczane później w stosunkach z wynajmującym?  Dziękuję bardzo.   

Anna Paluch
Dziękuję bardzo.  Panie Marszałku! Wysoka Izbo! W niektórych wypowiedziach podawano w wątpliwość kwestię równoprawnego traktowania poprawek składanych przez  różne podmioty. Chcę zaakcentować, że jeśli chodzi  o poprawki, które złożyłam w drugim czytaniu, które zostały przyjęte przez komisję, pierwsza i trzecia  z tych poprawek miały charakter porządkujący i legislacyjny, a w przypadku drugiej poprawki źródłem  jej finansowania jest wsparcie rządowe. A więc tutaj  nie ma jakichkolwiek zagrożeń. Druga kwestia, którą też poruszano w wystąpieniach – rozwiązania wprowadzane przez rząd Zjednoczonej Prawicy, dotyczące normalizacji, normowania sytuacji na rynku mieszkań. Przypominam, że  to jest ustawa o ochronie praw nabywcy lokalu mieszkalnego i domu jednorodzinnego, druk nr 985, ustawa lokal za grunt, druk nr 766, ustawa o zmianie  niektórych ustaw wspierających rozwój mieszkalnictwa, druk nr 534, ustawa o zmianie ustawy – Prawo  budowlane, druk nr 121. To są pierwsze z brzegu  projekty, które były procedowane w tej kadencji. Czyli, proszę państwa, rząd konsekwentnie dąży do tego,  żeby stworzyć taki system, w którym są poszczególne  rozwiązania, jest szeroki wachlarz rozwiązań, jest  szansa na synergię pomiędzy różnymi działaniami.  To dopiero stworzy takie otoczenie prawne, że polityka mieszkaniowa będzie mogła się rozwijać. I myślę, że jeśli chodzi o te 220 tys. mieszkań bez wpływu na to jest fakt, że liberalizujemy prawo  budowlane, ułatwiamy procedury. Wszystkie te kwestie służą temu, żeby Polacy mieli więcej mieszkań. Dziękuję bardzo, panie marszałku.    

Marek Ast
Panie Marszałku! Wysoka Izbo! W imieniu połączonych Komisji Finansów Publicznych oraz Komisji  Sprawiedliwości i Praw Człowieka mam przyjemność  przedstawić sprawozdanie o rządowym projekcie  ustawy o zmianie ustawy – Prawo o prokuraturze,  ustawy o finansach publicznych oraz niektórych innych ustaw, druki nr 1086 i 1117.  Powyższy projekt ustawy komisje rozpatrzyły  w dniu dzisiejszym. W trakcie prac nad projektem  były zgłaszane poprawki, głównie porządkujące, legislacyjne, ale też – przez Klub Parlamentarny Prawo i Sprawiedliwość – poprawki, które przesuwały  terminy wejścia w życie poszczególnych przepisów  projektowanej ustawy. Była też poprawka pana posła  Tomasza Zimocha, która nie została przyjęta, a którą w sprawozdaniu przedstawiamy jako wniosek  mniejszości. Dziękuję bardzo.   

Kazimierz Smoliński
Dziękuję bardzo. Pani Marszałek! Wysoka Izbo! W trakcie prac komisji i prac parlamentu, moim zdaniem, zdaniem klubu  Prawo i Sprawiedliwość, zostało wykazane, że ta ustawa jest zasadna i potrzebna, wbrew stanowisku klubów i kół opozycyjnych, które twierdzą, że jedyną  intencją tej ustawy jest tzw. skok na kasę, czyli zagarnięcie przez państwo tych pieniędzy, które są w depozytach z tytułu postępowań prokuratorskich. Jest  to oczywistą nieprawdą, ponieważ wystarczy, że przypomnę, że to poprzedni rząd, rząd koalicji PO–PSL  w 2014 r. wprowadził przepisy, które w podobny sposób uregulowały sprawę depozytów sądowych. Każdy  sąd w zasadzie w innym banku, na różnych warunkach te depozyty, które były w gestii sądów, trzymał  i wtedy to uregulowano, ustalono, że prowadzi to  Bank Gospodarstwa Krajowego na rachunkach ministerstwa finansów i ministerstwa – już teraz – rozwoju. Wówczas nie zarzucaliśmy państwu, że wprowadzacie takie rozwiązanie, ponieważ uznaliśmy, że  ono jest słuszne. Chodzi o to, że ono, po pierwsze,  zarówno teraz porządkuje te sprawy, jak i wówczas  je porządkowało, a po drugie, obniża koszty funkcjonowania całego systemu właśnie tych depozytów po  stronie Skarbu Państwa, szczególnie prokuratury,  ponieważ utrzymywanie tego na jednym koncie czy  na jednym rodzaju kont w Banku Gospodarstwa Krajowego powoduje oszczędności po stronie Skarbu  Państwa. Takie argumenty były przedstawiane i my  podchodziliśmy do nich pozytywnie, a w tej chwili  państwo podchodzicie do tego, że tak powiem, demagogicznie, tylko i wyłącznie politycznie, więc nawołuję do tego, żebyście jednak spojrzeli na to racjonalnie. Klub Prawa i Sprawiedliwości popiera projekt,  wraz z wniesionymi poprawkami. Rzeczywiście należy przesunąć – jest to naszym zdaniem słuszne –  datę wejścia w życie tych przepisów, tak aby po pierwsze, dać dłuższy czas na procedowanie, bo niestety  z praktyki parlamentarnej wynika, że Senat będzie  nad tym pracował maksymalnie długo, a bank, jak  również prokuratura, muszą mieć czas, chodzi o to,  aby te przepisy weszły w życie w odpowiednim momencie. Ta poprawka jest słuszna, tak że popieramy  i będziemy popierali to rozwiązanie w dalszych pracach sejmowych. Dziękuję bardzo.  

Grzegorz Rusiecki
Pani Marszałek! Wysoka Izbo! Mam przyjemność  w zastępstwie pana posła Arkadiusza Myrchy zaprezentować stanowisko klubu Koalicji Obywatelskiej  wobec rządowego projektu ustawy o zmianie ustawy  – Prawo o prokuraturze, ustawy o finansach publicznych oraz niektórych innych ustaw, druk nr 1086. W ciągu ostatnich 24 h po raz kolejny dyskutujemy już nad tym projektem ustawy. To jest zresztą  kolejna taka ustawa. Staje się to w zasadzie już niemalże standardem, że koncentrujemy się na takich  dwóch obszarach. Pierwszy obszar to jest centralizacja i tutaj też państwo nas niczym nie zaskoczyliście.  Centralizujemy kwestie związane z depozytami wpłacanymi w trakcie postępowania przygotowawczego.  Do tej pory dysponowały nimi poszczególne prokuratury, w tej chwili ma tym dysponentem być minister finansów. W przypadku drugiego obszaru, do którego też  już jesteśmy przyzwyczajeni, chodzi o to, w jaki sposób  skoncentrować we własnych rękach kapitał, a przypomnę, że dotyczy to niemałej kwoty, czyli 2 mld zł. Trzeba przy tym podkreślić, że te 2 mld zł to są pieniądze  nie publiczne, tylko prywatne, osób fizycznych, wpłacane właśnie w toku postępowania przygotowawczego, to środki, którymi ministerstwo nie powinno  w żaden sposób zarządzać. Nie wiem, czy to ma być  jakaś taka forma chwilówki, nie wiem, zarabiania na  odsetkach czy też kwestia inwigilowania tego, kto  wpłaca, z jakich źródeł wpłaca, skąd pochodziły środki na te depozyty – to już pozostawiam do przemyślenia opinii publicznej.  Natomiast m.in. z tych względów klub Koalicji Obywatelskiej nie będzie popierał zmian z druku nr 1086.  Bardzo dziękuję. 

Anna Maria Żukowska
Szanowna Pani Marszałek! Wysoka Izbo! Tak jak  mówiłam wcześniej, Koalicyjny Klub Parlamentarny  Lewica postrzega te propozycje jako propozycje ujednolicające, techniczne, analogicznie jak ma to miejsce  w przypadku depozytów sądowych. Nie wietrzymy  tutaj podstępu. Ja jestem wręcz szczęśliwa, że te pieniądze będą nie w dyspozycji ministra Ziobry, tylko  w dyspozycji ministra finansów.  Trudno tutaj doszukiwać się jakiejś kwestii pożyczkowej, jeżeli chodzi o budżet państwa, dlatego że  te pieniądze nadal pozostają prywatne. One nie zasilają w żaden sposób budżetu państwa, budżetu ministerstwa finansów, nie dzieje się tak przecież także  w przypadku depozytów sądowych. Jeżeli chodzi o to,  kto jest ich dysponentem, to w ustawie rzeczywiście  jest przepis, który mówi, że dysponentami są prokuratury okręgowe. Dlatego będziemy popierali tę ustawę, wraz z poprawkami, które zostały wniesione,  szczególnie chodzi tu o poprawkę odraczającą, przesuwającą termin wejścia w życie tej ustawy. Dobrze,  że jest taka poprawka, dlatego że wiele lokat jeszcze  się nie zakończyło, nie ma ich co rozwiązywać przed  terminem, skoro w przypadku tej ustawy to jest tylko kwestia techniczna, nie jest to nie wiadomo jak  pilne. Po prostu niech wszystko idzie swoim trybem  i po tym, jak te lokaty się zakończą, jak myślę, będzie  odpowiedni czas na wejście w życie tej ustawy.  Koalicyjny Klub Parlamentarny Lewica popiera  tę ustawę. Dziękuję bardzo.  

Krzysztof Paszyk
Bardzo dziękuję. Pani Marszałek! Wysoka Izbo! Panie Ministrze!  Z wielką uwagą przypatrywałem się dzisiaj przebiegowi prac komisji nad tym projektem. Muszę się przyznać, że czekałem na jakąś refleksję i autopoprawkę  ze strony autorów tego projektu, które zmierzałyby  do uszczegółowienia tej ustawy, do tego, aby jasno  określić status tych środków, które będą gromadzone  na rachunku ministra finansów. Niestety nie doczekałem się takiej korekty. Niestety Ministerstwo Finansów i służby fiskalne na tyle zmieniły sytuację,  do której nawiązuje pan minister właśnie z czasów  poprzedniej koalicji, że mamy nieuchronną nieufność  do tego, co dzieje się wokół środków zarządzanych  dzisiaj przez ministra finansów. W związku z tym  dzisiaj nie widzimy możliwości, aby poprzeć ten projekt ustawy. Dziękuję.   

Tomasz Zimoch
Ja ustąpię.   Pani Marszałek! Wysoki Sejmie! Powtórzę raz  jeszcze: Koło Parlamentarne Polska 2050 popiera  zamiar uregulowania zarządzania depozytami uzyskanymi w związku z postępowaniami prowadzonymi lub nadzorowanymi przez prokuraturę, w szczególności pochodzącymi z zabezpieczeń majątkowych  oraz z wpłat poręczeń majątkowych. Zgadzamy się,  że intuicyjne postępowanie z zabezpieczonymi depozytami, wzorowane na postępowaniu z depozytami  sądowymi, warto zastąpić dobrą regulacją. Takie  techniczne zmiany są potrzebne, i to podkreślaliśmy,  aby depozyty przechowywać, jak to mówią sami prokuratorzy, w sposób cywilizowany.  Koło Parlamentarne Polska 2050 ocenia jednak  negatywnie projekt w zakresie tego, by to minister  finansów miał uprawnienia do czasowego zarządzania środkami pieniężnymi zgromadzonymi na rachunkach depozytowych. Panie pośle, to nie polityka  i nie demagogia, to po prostu obawy. Naszym zdaniem jest to bowiem źródło pożyczkowania zgromadzonych na rachunkach niepublicznych środków. Nie  widzimy konieczności przekazywania ministrowi finansów uprawnienia do dysponowania tymi środkami. Złożyliśmy w związku z tym poprawkę. Niestety  została ona odrzucona, staje się wnioskiem mniejszości. Mamy nadzieję, że zostanie on przyjęty przez  Wysoki Sejm i pan poseł sam zmieni zdanie, a także  namówi do tego swoich kolegów. Dzisiaj podczas posiedzenia komisji, po złożeniu  przez nas poprawki, pan minister stanowczo zaprotestował. Pan minister śpi? Nie. Stwierdził pan, że  przyjęcie tej poprawki jest jednoznaczne z głosowaniem przeciw tej ustawie. I w tej kwestii się zgadzamy. Dziękuję bardzo.   

Janusz Korwin-Mikke
Pani Marszałek! Wysoka Izbo! Koło Konfederacja  jest przeciwko tej ustawie. Krótko to uzasadnię. Ja sam  mam trudności z wydostaniem swojego depozytu  z sądu, rzeczywiście ciężko idzie sądowi. Mimo to jesteśmy przeciwko, ponieważ problem leży w tym, że jest  takie wrażenie, że jak coś jest robione centralnie, to jest  to cywilizowane. Otóż ja jestem dziki człowiek, tak jak  u Huxleya w „Nowym wspaniałym świecie”, i wierzę  w to, że poszczególni prezesi sądów, prokuratur potrafią to robić lepiej, niż gdy robi się to centralnie. Pamiętam słynny eksperyment, to znaczy zarządzenie administracji amerykańskiej, kiedy akurat  budowano tam pierwszą falę socjalizmu w latach 60.,  70. Wprowadzono centralizację zakupu ołówków w administracji państwowej, ponieważ uznano, że jak  ludzie będą sami kupowali ołówki, to będzie znacznie  drożej, a jak się kupi hurtowo, to będzie taniej. Scentralizowano to, po czym okazało się, że koszt biur,  które zajmowały się tym zakupem ołówków, był znacznie większy niż różnica wynikająca z tego zakupu  ołówków. Mimo to ludzie niżej na ogół lepiej widzą  niż centrum w Warszawie.  Dlatego też jestem przeciwko przekazywaniu tego  centralnie i będziemy głosowali przeciwko tej ustawie. Dziękuję.  

Jan Szopiński
Pani Marszałek! Wysoka Izbo! Proponowana regulacja, dodanie w tym brzmieniu art. 53 ustawy o prokuraturze wydaje się zasadne, gdyż obecnie art. 53  stanowi, że dochody i wydatki powszechnych jednostek prokuratury stanowią w budżecie państwa drobną część. Brak było rozwiązań o charakterze finansowym dających narzędzie techniczne jednostkom  prokuratury do przechowywania zabezpieczonych  środków finansowych. W konsekwencji prowadzenie  tych środków pod egidą ministra finansów jest zbieżne z dotychczasowymi rozwiązaniami obejmującymi  sądownictwo i egzekucje komornicze. 

Marek Ast
Pani Marszałek! Panie Ministrze! Wysoka Izbo!  W imieniu przewodniczącego komisji finansów i swoim własnym chcę podziękować za konstruktywną  dyskusję nad projektem – wczoraj było pierwsze czytanie, dzisiaj pracowaliśmy w komisji sprawiedliwości – za wszystkie uwagi zgłoszone do tego projektu.  Mam nadzieję, że Wysoka Izba ten potrzebny projekt  uchwali, bo, tak jak pan minister powiedział, jest to  w tym momencie niezbędne. Dziękuję bardzo. 

Sprawozdawca
Dziękuję bardzo. Pani Marszałek! Wysoka Izbo! Przedstawiam  sprawozdanie Komisji Finansów Publicznych o rządowym projekcie ustawy o zmianie ustawy o podatku  od towarów i usług zawartym w druku nr 1114 . Komisja Finansów Publicznych w dniu wczorajszym rozpatrzyła projekt ustawy. Komisja pracowała  nad tym skomplikowanym i trudnym projektem przez  ponad 5 godzin. Projekt opisuje metody i sposoby poboru podatku VAT w handlu na odległość, handlu  internetowym, przy czym przede wszystkim zwraca  się uwagę na handel zarówno w obszarze Unii Europejskiej, jak i poza tym obszarem. W trakcie prac komisji zgłoszono wiele uwag legislacyjnych, które mi

Jan Szopiński
nisterstwo przyjęło, i ustawa w jej ostatecznym kształcie jest niniejszym przedkładana Wysokiej Izbie.  W trakcie dyskusji nad projektem wprowadzono  również poprawki może niebezpośrednio wiążące się  z projektem, ale niezwykle korzystne dla podatników, m.in. dotyczące możliwości przedłużenia okresu  odliczania ulgi z tytułu darowizn na cele medyczne  czy umożliwienia samorządom umarzania i rozkładania na raty podatku od nieruchomości. Chodzi  więc o rozwiązania, które są bardzo potrzebne, szczególnie w okresie pandemii koronawirusa. Przedkładam zatem projekt ustawy w sprawozdaniu komisji zawartym w druku nr 1200. Komisja  wnosi o uchwalenie tej ustawy. Dziękuję bardzo. 

Andrzej Kosztowniak
Szanowna Pani Marszałek! Wysoka Izbo! Szanowni Państwo! Mam przyjemność przedstawienia pozytywnego stanowiska Klubu Parlamentarnego Prawo  i Sprawiedliwość odnośnie do projektu ustawy o zmianie ustawy o podatku dochodowym od towarów i usług  oraz niektórych innych ustaw z druku nr 1114. Konieczność zmian ustawy z dnia 11 marca 2004 r.  o podatku od towarów i usług wynika z obowiązku implementacji do polskiego porządku prawnego przepisów  dotyczących tzw. pakietu VAT e-commerce. Państwa  członkowskie Unii Europejskiej, w tym Polska, zobowiązane są do zaimplementowania w krajowych przepisach podatkowych rozwiązań przewidzianych w pakiecie VAT e-commerce, których celem jest pokonanie  barier, w tym uszczelnienie VAT-u w transgranicznym handlu elektronicznym pomiędzy przedsiębiorcami i konsumentami. Trzon tego projektu stanowią  dyrektywy nowelizujące dyrektywę 2006/112/WE,  które zostały przyjęte przez Radę Unii Europejskiej  w grudniu 2017 r. i listopadzie 2019 r. Tyle, proszę państwa, niejako suchych faktów.  To, co powiedział pan przewodniczący Henryk  Kowalczyk, należy podkreślić. Rzeczywiście pracowaliśmy wczoraj kilka godzin nad bardzo istotną  materią dotyczącą szeroko pojętego handlu internetowego. Handel internetowy w ostatnich latach przyjął i przybiera coraz większy udział w rynku. Pamiętajmy o tym, że Polska, ale również wszystkie inne  państwa Unii Europejskiej są zobligowane do tego,  aby chronić swoich producentów, ale również swoich  przedsiębiorców w nierównej konkurencji, często  w odniesieniu przede wszystkim do towarów, które  napływają do nas szerokim łukiem poprzez funkcjonowanie wszelkiego rodzaju platform sprzedażowych  czy też rynków, przede wszystkim azjatyckich, ale  też i amerykańskich. Potrzeba nowelizacji i zmiany tej ustawy w zakresie VAT jest niezbędna, bo z roku na rok, szanowni  państwo, udział w rynku tych towarów coraz bardziej  rośnie, a pamiętajmy o tym, że towary, które nie będą  obłożone choćby podatkiem VAT, tak jak w przypadku  Unii Europejskiej stanowią, bez dwóch zdań, zdecydowanie lepszą ofertę dla konsumenta końcowego,  w której po prostu jest pomijany ten podatek.  Tym samym, szanowni państwo, klub Prawa  i Sprawiedliwości, jak najbardziej, jeszcze raz powtórzę, będzie głosował za tym rozwiązaniem, które,  jesteśmy przekonani, że przyniesie nie tylko dodatkowe wpływy w poszczególnych państwach europejskich, ale również doprowadzi do sytuacji, w której  konkurencyjność polskiego czy też europejskiego biznesu będzie dużo większa w stosunku do pozostałej  części świata, przede wszystkim azjatyckiego. Dziękuję bardzo.  

Dariusz Wieczorek
Pani Marszałek! Wysoka Izbo! Mam przyjemność  w imieniu klubu Lewicy przedstawić opinię odnośnie  do projektu ustawy o zmianie ustawy o podatku od  towarów i usług oraz niektórych innych ustaw. Tak jak mówiliśmy w imieniu klubu Lewicy w pierwszym czytaniu, jest to bardzo skomplikowana materia.  Zastanawialiśmy się, dlaczego rząd nie realizował tych  zapisów dyrektyw unijnych wcześniej, bo przypomnę,  że dyrektywy pojawiły się w roku 2017, później w roku  2019. Natomiast my jako Polska mamy obowiązek wdrożyć te dyrektywy do 30 czerwca tego roku, tak ażeby te  przepisy mogły od 1 lipca wejść w życie. Nasze obawy okazały się słuszne, biorąc pod uwagę to, co powiedział pan przewodniczący i mój szanowny przedmówca w imieniu Prawa i Sprawiedliwości, bo to nie jest chyba normalne, żeby w ustawie,  którą przedkłada rząd, nagle w trakcie posiedzenia  komisji pojawiało się kilkadziesiąt różnych poprawek. Legislatorzy mają poważne zastrzeżenia dotyczące konkretnych zapisów. To wszystko jest robione  w trakcie. To świadczy niestety o tym, że ta ustawa  nie była dobrze przygotowana już na szczeblu rządowym i mam wrażenie, że to wszystko się działo w wiel

Henryk Kowalczyk
kim pośpiechu wynikającym pewnie z tego, że ktoś  przespał, że te przepisy po prostu trzeba do prawa polskiego implementować. To dla jakości stanowionego prawa niestety nie  wróży nic dobrego, ale myślę, że poważniejszym problemem jest to, że te wszystkie zapisy i te poprawki  są tak skomplikowane, że może być wielki problem  z egzekwowaniem tego prawa i też wielki problem  z interpretacją dla podmiotów gospodarczych, które  prowadzą działalność gospodarczą. Poza dyskusją jest kwestia dotycząca tego, że tę  sprawę trzeba uregulować. Biorąc pod uwagę wielki  handel z krajów azjatyckich i towary z krajów azjatyckich, które pojawiają się na polskim rynku, czy  towary ze Stanów Zjednoczonych, czyli generalnie spoza Unii Europejskiej, bo na to przedsiębiorcy zwracali uwagę, że to jest ewidentne łamanie konkurencji,  bo te towary z natury rzeczy już na wejściu są o 23%  tańsze ze względu na to, że nie pobiera się podatku  VAT. Podobnie w zależności od towaru są tańsze  o akcyzę i ewentualnie inne opłaty, w związku z czym  kierunek tej ustawy jest absolutnie słuszny i co do  tego nie mamy żadnej wątpliwości. Jest tylko pytanie, czy przy tym całym pośpiechu i przy tym, co się  działo, rzeczywiście uwzględniliśmy wszystkie rzeczy  i zastrzeżenia, które pojawiały się, szczególnie w dokumencie, który w ramach analizy tego projektu ustawy był do naszej dyspozycji, a więc stanowiska małych  i średnich przedsiębiorców, którzy przedstawili te zastrzeżenia w piśmie swojego rzecznika. Oczywiście  część z nich została uwzględniona w projekcie ustawy,  natomiast myślę, że bardzo ważną sprawą – tak jak  przy pierwszym czytaniu – jest to, czy administracja  celno-skarbowa jest przygotowana do tego, ażeby  przepisy tej ustawy, zakładając, że ona wejdzie w życie  w terminie do 30 czerwca br., wdrażać i realizować,  ponieważ w ogóle kontrolowanych jest, tak jak wspomnieliśmy, 1%, 2% czy 4% przesyłek pocztowych  i przesyłek kurierskich, w związku z czym niewątpliwie wymaga to wdrożenia specjalnych przepisów, rozporządzeń dotyczących tego, w jaki sposób to realizować, jak również wzmocnienia administracji celno-skarbowej, co jest bardzo ważne. Kończąc, chcę powiedzieć, że rzeczywiście powinna  odbyć się dyskusja na temat podatku VAT, dotycząca  tego, w jaki sposób realizować powrót do stanu, jaki  mieliśmy 11 lat temu, ale to jest temat do omówienia  przy innym projekcie ustawy, na inną dyskusję. W imieniu klubu Lewicy chcę powiedzieć, że klub  Lewicy będzie ten projekt ustawy wspierał.   Dziękuję bardzo. 

Czesław Siekierski
Pani Marszałek! Szanowni Państwo! Handel internetowy rozwija się w wyjątkowym tempie, szczególnie w ostatnim czasie, ale jest to także wynik  pewnych procesów globalizacyjnych, rozwoju światowego handlu, możliwości przesyłowych, a także nowego podejścia nie tylko w wymiarze, krajowym,  europejskim, tak jak mówiłem. Największy problem  stwarza rozwój handlu internetowego z krajami trzecimi, z krajami spoza Unii, gdzie infrastruktura handlowa w obszarze finansowym nie zapewnia pełnej  przejrzystości, transparentności całego procesu wymiany. Stąd rozwiązania zawarte w omawianej ustawie są związane z rozliczaniem VAT od sprzedaży  towarów i usług na rzecz konsumentów w innych  państwach członkowskich, ale nie tylko. Z pewnością  poprawi to konkurencyjność unijnych, a także polskich przedsiębiorstw, szczególnie tych spoza Unii,  jak wspomniałem. To jest szczególnie ważne dla naszych rodzimym pośredników, portali aukcyjnych  i sprzedażowych zmagających się często z nieuczciwą  konkurencją napływającą spoza Unii Europejskiej. Nowa regulacja będzie ważnym krokiem w kierunku wyrównania szans na korzyść europejskich,  w tym polskich, firm. Ustawa ułatwi działanie firmom wysyłającym towary z Polski do konsumentów  w innych krajach Europy. Dzięki nowym procedurom  przedsiębiorcy handlujący w Internecie nie będą już  musieli oddzielnie rejestrować się na potrzeby VAT  i rozliczać w każdym kraju, do którego wysyłają towary. Zamiast tego rozliczą VAT w jednym okienku  w państwie swojej siedziby, i to państwo, w którym  działają, podzieli się zapłaconym przez nich podatkiem z krajem, do którego trafia przesyłka, co oszczędzi firmom wielu kosztów i formalności. Interesująca dla przedsiębiorców prowadzących  sklepy internetowe jest planowana zmiana w zakresie rozliczenia VAT od sprzedaży wysyłkowej towarów na rzecz konsumentów w innych krajach unijnych. Do tej pory każde państwo członkowskie miało  określony przez siebie próg dla tzw. sprzedaży wysyłkowej, po którego przekroczeniu następował obowiązek rejestracji sprzedawcy do celów VAT w kraju  konsumpcji, co wiązało się dla niego z dodatkowym  obciążeniem, np. obowiązkiem składania deklaracji  VAT i prowadzenia ewidencji VAT zgodnie z lokalnymi wymogami. A zatem wdrożenie nowych rozwiązań przyczyni  się do wzrostu konkurencyjności przedsiębiorstw  unijnych, jak również polskich na tle często nieuczciwej konkurencji napływającej spoza Unii, z krajów  trzecich. Ma również doprowadzić do zmniejszenia  kosztów realizacji obowiązku VAT w związku z transakcjami transgranicznymi. Nastąpi pełniejsza realizacja zasady opodatkowania towarów i usług w miejscu ich konsumpcji, co oznacza, że przychody z VAT  będą zasilać budżety państwa ostatecznego odbiorcy  danego towaru bądź danej usługi. Oczywiście szkoda, że w tym zakresie następuje opóźnienie, które  

Dariusz Wieczorek
miało miejsce także po stronie Unii, nie tylko w Polsce, ale wiemy, że jesteśmy związani procedurą tworzenia prawa w ramach wspólnego europejskiego  rynku. Osobiście mam przekonanie, że wiedza, kompetencje, umiejętności polskich firm w zakresie handlu zrobiły postęp, a więc jestem dobrej myśli, że  polskie firmy poradzą sobie z tym złożonym, bardzo  trudnym od strony technicznej, wdrożeniowej procesem. Bardzo dziękuję za uwagę.  

Krystyna Skowrońska
5 minut, pani marszałek, tak? Szanowna Pani Marszałek! Panie i Panowie Posłowie! Panie Ministrze! Ja nie będę tak słodzić jak pan  poseł Siekierski, który mówi, że to będzie konkurencyjność. Ja powiem o problemach, których nie rozwiązaliśmy, i o tym, za co dodatkowo zapłacą Polacy.  Wczoraj, w trakcie pierwszego czytania, mówiłam  o handlu transgranicznym, o pakiecie VAT e-commerce, o terminie, w którym Unia Europejska w związku ze swoimi przepisami nałożyła na nas obowiązek  implementacji. Mówiliśmy o tym, że m.in. nasze towary w tym zakresie powinny być konkurencyjne,  jako że w zupełnie innej formule będziemy handlować. Albo przychodzące towary z innych obszarów  poza Unią Europejską Będzie na to nałożony podatek VAT. Ale zacznijmy od tego podatku VAT. Mija  6 lat. Sztandarowym pomysłem i projektem, z którym szli do wyborów dzisiaj rządzący, było obniżenie  VAT. Czy przez te 6 lat udało się im ten VAT obniżyć?  Ależ nie! Bo każdego roku państwo od nas z kieszeni  pobierali 8 mld zł, nie realizując swojego zapewnienia  przedwyborczego.  Jeżeli mówimy i porównujemy: będziemy płacili  stawkę podstawową VAT – jako że od wszystkich towarów, nawet tych dotychczas zwolnionych, których wartość była niższa niż 22 euro, będziemy płacili VAT – to  proszę sobie zobaczyć: Polak zapłaci 23%, Niemiec zapłaci 16%. Będzie stawka podstawowa. A zatem nasze  państwo nas obłupi. Nasze państwo nas obłupi. Ale  można było – bo można było – wymyślić w tym projekcie, że VAT e-commerce płacimy w jakiejś innej stawce.  Można było. Można było porównać: Niemcy płacą 16%,  inne kraje płacą ileś. My możemy zapłacić inną stawkę  VAT e-commerce w handlu transgranicznym. Można  było? Można było. Że na konkurencyjności może to zaważyć Bo nasze towary, tak jak i inne, będą wchodzić  i będą opodatkowane w innych krajach europejskich.  Miejmy nadzieję, że nasi przedsiębiorcy z tego skorzystają.  Ale chciałam powiedzieć, że rządzący próbują zachwalić, jak to będzie konkurencyjnie. Proszę powiedzieć albo zgadnąć, panie ministrze, jaka jest dzisiaj  sensacyjna informacja. Jesteśmy na drugim miejscu  w krajach Unii Europejskiej. Z jakiego powodu jesteśmy tak wysoko?   Ano inflacja. No właśnie, panie pośle, wygrał pan  dzisiejszy teleturniej. Mamy najwyższą inflację.   I jakoś tak cicho, jakoś nie wiedzę pana premiera  Morawieckiego, ministra finansów, który by wystąpił  i powiedział: z waszych kieszeni wyciągamy najwięcej  w Europie, jak się da. Przed nami tylko Węgrzy. A zatem jeśli mamy poważnie rozmawiać o tym, jak ma  wyglądać Nowy Ład, jak mają być wykorzystywane  pieniądze europejskie, to przecież rozmawiajcie z Polakami porządnie, poważnie, a nie zaskakujcie albo nie  Chwalicie się tym, czego normalny Polak nie może  sprawdzić, ale wierzcie, że o tej inflacji, idąc do sklepu, każdy będzie wiedział, że po prostu naciągacie go  na dodatkową zapłatę podatku. Składka zdrowotna  w przyszłości – 9%. Też wyciągniecie ją z kieszeni  Polaków, też jako dodatkowe pieniądze wyciągniecie  to z kieszeni Polaków. Będziecie czarować na różne  sposoby, twierdząc, że coś im dajecie. Wy po prostu  każdego dnia im zabieracie.  Rozwiązania Jeszcze jedno powiem: skandaliczne procedowanie, 18 poprawek, co najmniej kilkanaście naruszeń konstytucyjnych trzech czytań, w podatku PIT, w COVID-zie, zmniejszając darowizny  , wprowadzając zewnętrzny system lokalizacji, dając drobne pieniądze w zakresie przeciwdziałania praniu pieniędzy, w zakresie ulgi, którą mogą  stosować samorządy. Samorządom dajecie. Oni mogą  dać ulgę w zapłacie podatku, a wy kasujecie, kasujecie z naszych kieszeni ciężko zarobione pieniądze.  Będziemy Bo to jest dyrektywa, ale nie róbcie tak,  nie idźcie tą drogą. Nie idźcie tą drogą, obniżcie  wreszcie VAT, a przynajmniej w e-commerce zastanówcie się, czy jeszcze nie jest czas, aby ustalić inną  stawkę w przypadku handlu transgranicznego. Dziękuję bardzo.  

Mirosław Suchoń
Bardzo dziękuję.  Szanowna Pani Marszałek! Panie Ministrze! Wysoka Izbo! Mam przyjemność i zaszczyt przedstawić  stanowisko Koła Parlamentarnego Polska 2050 w spra

Czesław Siekierski
wie rządowego projektu ustawy o zmianie ustawy  o podatku od towarów i usług oraz niektórych innych  ustaw, po przedstawieniu sprawozdania komisji ujętego w druku nr 1200.  Wysoka Izbo! Jak już zostało tu wielokrotnie powiedziane, pakiet e-commerce dotyczy wdrożenia do polskiego porządku prawnego rozwiązań, które są rozwiązaniami wspólnotowymi i odpowiadają na potrzebę  pewnego ujednolicenia podejścia do opodatkowania  podatkiem VAT handlu elektronicznego. Wszyscy rozumiemy, że dynamika związana z rozwojem handlu elektronicznego, którą obserwujemy od wielu, wielu lat,  a zwłaszcza – myślę – w ostatnim okresie, spowodowała, że rynek jest pod presją różnego rodzaju impulsów,  które mogą zaburzać konkurencję. ednym z takich  impulsów jest fakt, że przedsiębiorstwa, firmy spoza  terenów wspólnoty wykorzystują sytuację, że nie podlegają opodatkowaniu wewnątrz wspólnoty i dzięki  temu zyskują przewagę w kwestii cen, ale nie tylko.  Firmy z terenów wspólnoty są zobowiązane do świadczenia różnego rodzaju innych usług, choćby tych związanych z gwarancją, czego trudno szukać w firmach  spoza Unii Europejskiej.  Oczywiście wszystko ma swoje wady i zalety. Ostateczną decyzję podejmuje konsument, natomiast trudno ignorować sytuację, w której firmy spoza terenów  wspólnoty zyskują dochód, klienta, ale nie płacą na  terenie wspólnoty – również w Polsce – podatków.  Jest to jeden z ważnych czynników, który spowodował wspólnotowe podejście do uregulowania tego  tematu. Szczegóły były omawiane dosyć długo podczas posiedzenia komisji. Tutaj należy wspomnieć  Myślę, że ten projekt powinien być bardziej dopracowany. Poprawianie niektórych elementów trwało  bardzo długo, a wynikało to tylko i wyłącznie z niedbałości w procesie przygotowywania tego projektu  ustawy.  Chciałbym powiedzieć o trzech rzeczach. Myślę,  że są tutaj niezwykle istotne. Otóż rzeczywiście rozwiązania są wspólnotowe, natomiast do dyspozycji  państw członkowskich pozostał choćby element dotyczący dokumentowania sprzedaży. Okazuje się, że  zgodnie z pomysłem rządu Prawa i Sprawiedliwości  nasze firmy będą miały niestety bardziej rygorystyczne warunki dotyczące dokumentowania wewnątrzwspólnotowej sprzedaży towarów na odległość  niż firmy w innych państwach Unii Europejskiej.  Nasz rząd postanowił, że dokumentowanie będzie  możliwe tylko za pomocą dwóch dokumentów. To jest  zaskakujące o tyle, że w podobnym przypadku, czyli  w wewnątrzwspólnotowej dostawie towarów, te dokumenty są niejako wprost stosowane z przepisów  dyrektywy, dzięki czemu ich katalog jest szerszy.  Rząd chce zawęzić to do dwóch dokumentów, w tym  musi być potwierdzenie odbioru przez dostawcę. To  oczywiście stawia nasze firmy w gorszej sytuacji niż  w wielu innych państwach Unii, gdzie będzie więcej  dokumentów umożliwiających wykazanie, że dostawa została wykonana.  W imieniu Koła Parlamentarnego Polska 2050  składam poprawkę do tego projektu ustawy. Chcemy,  żeby nasze firmy były traktowane dokładnie tak  samo, żeby nie miały gorszych warunków niż inne  firmy z terenu całej Unii Europejskiej. Proponujemy,  aby rozszerzyć katalog dowodów, którymi będzie  można wykazać, że dostawa została wykonana. Inne  firmy w innych państwach Unii mają łatwiej. Naprawdę apeluję do rządu, żeby nie komplikować dodatkowo życia polskim przedsiębiorcom, polskim  firmom, polskim pracownikom i przyjąć tę poprawkę.  Ona będzie bardzo dobra. W tym momencie na ręce  pani marszałek składam tę dobrą poprawkę. 

Mirosław Suchoń
Bardzo dziękuję.  I, pani marszałek, jeszcze powiem dwa zdania na  temat procesu legislacyjnego, ponieważ w trakcie  posiedzenia komisji zostały przedłożone poprawki do  ustawy, które nijak się mają do materii ustawy. One  są pozytywne z punktu widzenia interesów obywateli, ale tworzą chaos prawny. W tym momencie  chciałbym zaapelować do rządu, aby nie robić takich  rzeczy, nie tworzyć chaosu prawnego, zwłaszcza jeżeli  właściwe ustawy nowelizowane idą  przez parlament, a tak jest w tym przypadku.  Dziękuję bardzo i proszę o skierowanie projektu  do komisji celem wypracowania lepszej propozycji.  Dziękuję bardzo.   

Dobromir Sośnierz
Na początku sprostujmy fałszywe założenia tej  dyskusji, bo prawdopodobnie ta ustawa z punktu widzenia Polski aż tak wiele nie zmieni. Głównym celem tej dyrektywy unijnej była likwidacja zwolnienia  z VAT-u przesyłek o wartości do 22 euro. To w Polsce  i tak nie obowiązywało. Polska zapewniła sobie już  wcześniej razem z Francją wyłączenie z tego, żeby  sprawniej, lepiej łupić obywateli. Pozostałe zapisy tej  

Mirosław Suchoń
ustawy prawdopodobnie nie będą miały takiego skutku, jakiego spodziewają się jej autorzy.  Niemal na pewno czekają nas jeszcze kolejne odcinki tego serialu, w którym Unia i Polska będą bohatersko rozwiązywać trudności wynikające z tego,  że Unia i Polska systematycznie dewastują własną  gospodarkę durnymi przepisami i podatkami. Unia  i Polska na wyścigi wymyślają regulacje, które powodują, że wyprodukowanie czegokolwiek na miejscu  jest zbyt drogie, że trudno jest wejść na rynek, wskutek czego jest mniejsza konkurencja i wydłużają się  łańcuchy dostaw, że przerzuca się na ludzi produktywnych koszty utrzymywania ludzi nieproduktywnych. No a wreszcie na koniec cała Unia próbuje właśnie wykonać zbiorowe samobójstwo w postaci wdrażania Zielonego Ładu, żeby pokazać całemu światu,  że można. No można, ale chyba się nie opłaca. Skutkiem tego jest stała ucieczka produkcji za  granicę. Taniej jest, jak się okazuje, uszyć majtki na  drugim końcu świata, spakować, przepakować,  transportować, dostarczać, omijać przepisy, kombinować niż wyprodukować na miejscu. I to jest dramat, tu jest problem. Mówiąc obrazowo, ta presja  regulacyjno-podatkowa wytwarza ogromną różnicę  ciśnień między obszarem Unii Europejskiej, w którym produkcja jest droga, ale jest ciągle kapitał i bogaty rynek zbytu, a obszarami, w których produkcja  bez tych głupich regulacji podatków jest znacznie  tańsza. To powoduje naturalną dyfuzję.  Produkcja ucieka z obszarów droższych do obszarów tańszych, a towary w drugą stronę – z obszaru  tańszego do droższego. Żeby temu przeciwdziałać,  Unia Europejska próbuje tworzyć bariery zewnętrzne,  zamykać się w fortecy. Oczywiście ta różnica ciśnień  i tak ciągle się rozładowuje przez jakieś nieszczelności  i stąd właśnie sukces AliExpress, który powoduje, że  konsumenci w Europie kupują towary, omijając drapieżne łapska swoich urzędów skarbowych. Paczki  z AliExpress nie muszą spełniać tych wszystkich głupich norm, wymogów dotyczących certyfikatów, wymyślanych przez urzędników, numerów homologacyjnych, nadzorów, które podnoszą koszty produkcji  tutaj na miejscu. I czy coś złego dzieje się z tego powodu? Nic się nie dzieje. To pokazuje, że te wszystkie  regulacje są po prostu zbędne, a ludzie niezależnie  od tego, jak głosują w wyborach, tak naprawdę wolą  kupić tanio i bez tych unijnych regulacji niż drogo  i z pieczątką unijną. Walka z nieopodatkowanym importem rodzi ogromne koszty. Można różnie do tego podejść. Jakieś prześwietlanie przesyłek, arbitralne naliczanie podatku,  potem odwoływanie się przez podatników, rozpatrywanie tych odwołań – to wszystko to ogromny wysiłek,  który trzeba podjąć tylko po to, żeby państwo mogło  z nas zedrzeć więcej podatków. Np. w Szwecji na poważnie wzięto się za walkę z AliExpress, wdrożono  kosztowny system informatyczny, a i tak w początkowym okresie wszystko się wywaliło, powstał gigantyczny zator, ogromne zamieszanie. Tysiące przesyłek  wróciły do Chin, jak ludzie się dowiedzieli, że mają za  to wszystko zapłacić więcej niż oryginalnie. Oczywiście to jest niesprawiedliwe, że jedni płacą VAT, a drudzy go nie płacą, to jest nieuczciwa konkurencja, ale  sprawiedliwość należy wyrównywać w tę stronę, żeby  ulżyć tym, co mają za ciężko, a nie dołożyć tym, którzy  mają za lekko. Powinniśmy pilnie zmniejszyć VAT, a skoro nie  możemy go zupełnie znieść, to możemy próbować  zrównoważyć to w inny sposób, np. zmniejszając inne  podatki, dochodowe, zdejmując różne ciężary regulacyjne, uproszczając przepisy, rezygnując z wyśrubowanych, absurdalnych regulacji, które zwiększają  koszty w Europie i w Polsce. A my co robimy? Ano  właśnie, odwrotnie. Rząd zaproponował podwyżkę  PIT-u dla przedsiębiorców w Nowym Wale, np. wskutek braku możliwości odliczania składki zdrowotnej. Jeśli tego nie zrobimy, jeśli nie sprawimy, że produkcja w Polsce będzie się opłacać bardziej niż import  z Chin, to walka z tym importem będzie skutkowała  tylko tym, że na miejscu jednej załatanej dziury w murze powstaną trzy kolejne, a jeśli nawet uda się skutecznie opodatkować ten import, to po prostu będziemy musieli kupować drożej i będzie nas stać na mniej.  Teraz dzięki handlowi przez AliExpress można kupić  telefon o kilka stów taniej. Dzięki temu będę miał telefon i dwie pary butów. Jeśli opodatkujemy to naszym  VAT-em, to będę miał tylko telefon, a kilkaset złotych  trafi do rządu, który wykorzysta to na budowanie   mostów wzdłuż rzeki albo budowę i rozbieranie kolejnych elektrowni w Ostrołęce. Jeśli odetniemy sobie tę możliwość, jeśli zatkamy tę dziurę, będziemy utrzymywać tę różnicę ciśnień, to ogromnym  wysiłkiem sprawimy tylko to, że będziemy mieć mniej  i drożej i będziemy musieli wypić piwo, którego sobie  nawarzyliśmy tymi wszystkimi głupimi regulacjami  i dławieniem własnej gospodarki.  Na koniec: uzależnienie od Chin jest skutkiem nie  wolnego handlu, tylko braku wolności gospodarczej  w Europie. Dziękuję. 

Grzegorz Rusiecki
Pani Marszałek! Wysoka Izbo! Już kolejny raz  dyskutujemy nad tym projektem ustawy. Przyznam  szczerze, że nie mam żadnej W swojej naiwności  

Dobromir Sośnierz
nie będę aż takim optymistą. Trzy czytania, proszę  państwa, były pomyślane w ten sposób, żeby projekty ustaw były dobre, a nie po to, żeby były one przepychane kolanem na jednym posiedzeniu Sejmu. Nie  mam jednak wątpliwości, że tak po prostu będzie, bo  taką państwo macie taktykę.  Natomiast w dniu wczorajszym zadałem konkretne pytanie, na które nie uzyskałem odpowiedzi. Chciałem zapytać, kiedy rząd planuje obniżenie krajowego  podatku VAT z 23% do 22%. Proszę o udzielenie odpowiedzi również na piśmie. Dziękuję.  

Jan Szopiński
Szanowna Pani Marszałek! Wysoka Izbo! Unia Europejska specjalnie dała wszystkim krajom ponad 3 lata  na przygotowanie ustawy i mechanizmów ze względu  na złożoność tematu. Przecież tutaj potrzeba nie tylko  ustawy, ale i setek przepisów wykonawczych, nie wspomnę już o infrastrukturze koniecznej do obsługi setek  tysięcy transakcji. Co przez ten czas zrobił polski rząd?  Ano nic nie zrobił. Teraz mamy 2 tygodnie na przeprowadzenie wszystkich zmian, które pozostałe kraje Unii  Europejskiej przygotowywały przez 3 lata. Nieprzypadkowo Unia przedłużyła termin wejścia w życie przepisów, gdyż do ich realizacji konieczne jest stworzenie mechanizmów fiskalnych. Teraz  one są chyba nierealne do wprowadzenia w naszym  kraju ze względu na swoją złożoność. Pozostałe kraje  robiły to przez 3 lata. Najprawdopodobniej wpadniemy w pułapkę podwójnego opodatkowania, bo jest  pytanie, czy nasza administracja skarbowa jest przygotowana do obsługi transakcji importowych zawieranych  przez osoby fizyczne. Chyba że jest  ona przygotowana i czeka na wprowadzenie na mocy  podjętych przez rząd decyzji, bez konieczności uchwalania ustawy. Dziękuję. 

Artur Dziambor
Pani Marszałek! Wysoka Izbo! Pamiętam, jak kiedyś kupiłem sobie buty do koszykówki w Stanach Zjednoczonych, bo w Polsce jest ich bardzo mało, koszykówka jest mało popularnym sportem. Zapłaciłem za  nie prawie 500 zł. W ciągu tygodnia przyleciały do  Polski, następnie spędziły 3 tygodnie w odprawie celnej, a przy odbiorze dowiedziałem się, że muszę dopłacić 100 zł cła za to, że śmiałem przysłać sobie ze  Stanów Zjednoczonych buty, które w Polsce były niedostępne. Jak chcę kupić samochód za granicą, to też  za karę muszę zapłacić dodatkowe podatki – za to, że  śmiem nie kupić nowego samochodu w Polsce, w polskim salonie, nie dlatego, że mnie nie stać, tylko dlatego, dokładnie tak sugeruje rząd, że przecież powinienem kupić nowy samochód w Polsce, a nie szukać  go za granicą, oszukując w ten sposób system. Szanowni Państwo! To, co zaproponowaliście, oczywiście jest dostosowane do dyrektywy unijnej. To jest  tak zagmatwane, że tego się nie da zrozumieć. Powinniście iść w stronę uproszczenia , obniżenia, likwidacji, a nie wprowadzania kolejnych mechanizmów. To wy powinniście uczyć Unię Europejską, jak powinna to prawo prowadzić. 

Janusz Korwin-Mikke
Pani Marszałek! Wysoka Izbo! Warto zadać sobie  pytanie, co spowodowało, że akurat teraz Unia zaczęła naciskać na ten podatek. Odpowiedź jest prosta, bo właśnie się zgodziliśmy, żeby Unia pobierała  bezpośrednio podatki w krajach. To jest pierwsza  jaskółka, która czyni wiosnę.  Po drugie, warto zadać sobie pytanie, co robił człowiek, który sprzedawał długopisy, kiedy długopisy  chińskie były tańsze. On sprzedawał te długopisy,  bardzo ładne, fikuśne, takie kolorowe, ale wkłady do  nich były chińskie. Pytanie, czy on zarobi na tym, że  będą wprowadzone opłaty VAT od tego.  Zgadzamy się, że powinna być uczciwa konkurencja, ale uczciwa konkurencja polega  na tym, że należy  zmniejszyć VAT do takich rozmiarów, żeby był mniejszy niż koszt transportu z Chin do Polski.   Wtedy osiągniemy ten skutek nie dzięki kieszeni konsumenta. Dziękuję. 

Tadeusz Tomaszewski
Pani Marszałek! Wysoki Sejmie! Szanowny Panie  Ministrze! W uzasadnieniu do projektu ustawy jest informacja, że od 2022 r. przez najbliższe 10 lat w wyniku  implementacji tychże rozwiązań trafi do polskiego budżetu co roku kwota 1157 mln zł. Chciałbym zapytać  w takim układzie, jak zdaniem resortu finansów wpłynie to na cenę końcową usług i towarów u odbiorców.  Czy można się spodziewać podwyżki tychże usług? Druga kwestia dotyczy rozwiązań, o których mówił poseł sprawozdawca, że zostały przyjęte jako poprawki w drugim czytaniu. Dotyczy to podatków od  osób fizycznych, od osób prawnych, zryczałtowanych,  dotyczy możliwości odliczenia określonych zakupów.  Tego oczywiście nie było w projekcie rządowym. Jest  pytanie: Jak w trakcie drugiego czytania można  wprowadzać tak zasadnicze rozwiązanie?   Wobec tego pytanie do rządu: Jakie skutki finansowe  będą po wprowadzeniu tychże rozwiązań dla budżetu państwa? Dziękuję. 

Wiesław Buż
Pani Marszałek! Wysoki Sejmie! Chciałbym zwrócić  uwagę na następującą kwestię: Jak rząd zamierza kontrolować i ewidencjonować obroty w zakresie usługi  przewozu osób? Jak wiemy, w Polsce, na terenie całego  kraju, prowadzona jest działalność gospodarcza polegająca na pośrednictwie w przewozie osób przez podmioty zagraniczne. Usługa zamawiana jest za pośrednictwem aplikacji internetowej. Klient zamawia usługę  przewozową i dokonuje zapłaty z chwilą jej zamówienia.  Aplikacja oczywiście jest spięta z kartą płatniczą. Wartość za przejazd wędruje więc w całości na rachunek  operatora zagranicznego i zapewne na zagraniczny  rachunek podmiotu gospodarczego. Wykonawca usługi,  polski podmiot gospodarczy, otrzymuje zwrot od operatora usługi umowną wartość za wykonaną usługę. Operator zatrzymuje więc dla siebie należną wartość. Czy  te transakcje są kontrolowane i opodatkowane podatkiem VAT? Czy nie zachodzi w tym przypadku unikanie fiskalnych czynności?  Wiemy, że rynek  krajowy w wyniku świadczonej usługi przewozu osób  w systemie taxi ma ogromne kłopoty z tak zorganizowaną nieuczciwą konkurencją. Dziękuję bardzo. 

Czesław Siekierski
W końcowej części swojego wystąpienia mówiłem  o mojej pozytywnej opinii co do stanu przygotowania  polskich firm, systemu skarbowego, możliwości tych  wszystkich przesyłów elektronicznych, jeśli chodzi  o wdrożenie implementacji ustawy. Jednak wypowiedzi pani poseł Skowrońskiej i kolegów zmuszają mnie  do skierowania wprost zapytania do pana ministra,  jak resort ocenia stan przygotowania do wdrożenia  tej ustawy. Czy będzie prowadzony, a jeżeli tak, w jakim zakresie, monitoring tego wdrożenia? Bo jednak  stoją za tym określone pieniądze. Wiadomo, że firmy  będą szukały różnych ścieżek, dróg, aby ominąć pewne przepisy i mieć określone korzyści finansowe, tym  bardziej że ten proces ujednolicenia tego całego systemu następuje. Następuje powoli, ale następuje.   I tu powinna być większa aktywność, także ze strony naszego rządu.   

Krystyna Skowrońska
Na zakończenie, pani marszałek, swojego wystąpienia w imieniu klubu Koalicji Obywatelskiej nie  powiedziałam, że będziemy głosowali za, albo nie wybrzmiało to odpowiednio.  Mówimy o tych niedoróbkach, o tym przekraczaniu przepisów i niekonstytucyjnych poprawkach,  które zostały w komisji rozpatrzone. Nie możecie  państwo następnym razem mówić, że minął termin  tej poprawki, albo brać z całkiem innej komisji i rozpatrywać, jak w przypadku tych urządzeń zewnętrznego systemu lokalizacji. 13 kwietnia przedstawiliście druk nr 1114 i te 18 poprawek. Zainspirował  mnie jeden z posłów, który mówił, że oprócz VAT-u od  przesyłek pobieracie cło. Ile z tytułu e-commerce resort pobiera cła?   Pytałam także i pytam raz jeszcze, jeżeli chodzi o to,  że inne kraje w przypadku handlu internetowego sprzedają alkohol. U nas tego nie ma. Co w tym zakresie  państwo rozważacie w przyszłości? Czy jest to również  towar, który może być eksportowany, sprzedawany jako  towar w e-commerce, nie tylko w kraju, ale i za granicą?  Z tego tytułu są przychody.  Jeśli macie od nas wyciągnąć miliard, to może  w handlu, ze sprzedaży produktów, które są objęte akcyzą, ale obniżcie wreszcie stawkę VAT. Od 6 lat, rok  w rok wyciągacie pieniądze z kieszeni Polaków. Pobraliście w sumie 8 mld zł, bo nie obniżyliście stawki VAT.  Dziękuję bardzo.  

Mirosław Suchoń
Bardzo dziękuję. Szanowna Pani Marszałek! Panie Ministrze! Wysoka Izbo! Właśnie to jest pytanie, które powinno padać za każdym razem, kiedy debatujemy na temat  nowelizacji ustawy o VAT. Przed chwilą mówiła o tym  pani poseł, mówiło o tym również wielu innych posłów. W lipcu 2015 r. pani Beata Szydło, wtedy kandydat na premierkę, obiecała Polakom obniżkę podatku  VAT, powrót do stawek, które są standardowe. Mamy  rok 2021 i stawki VAT nadal są podwyższone. Wielokrotnie przegłosowywaliście ustawy, które utrzymywały wysokie stawki. Panie Ministrze! Proszę tu przyjść i powiedzieć,  kiedy wreszcie skończycie mydlić Polakom oczy i obniżycie stawki podatku VAT. Powiem więcej. Kiedy  zlikwidujecie przepis, który wprowadziliście w ustawie o VAT, który ma mydlić Polakom oczy   i stanowić niejako usprawiedliwienie waszych działań? Czekam na męską decyzję i męska odpowiedź  na pytanie: Kiedy rząd spełni wreszcie obietnicę i obniży stawki podatku VAT do poziomu, na którym  powinny być? Dziękuję bardzo.  

Sprawozdawca
Pani Marszałek! Wysoka Izbo! Mam zaszczyt  przedstawić sprawozdanie Komisji Edukacji, Nauki  i Młodzieży o rządowym projekcie ustawy o zmianie  nazwy Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy,  druk nr 1128. 

Tomasz Latos
Szanowna Pani Marszałek! Wysoka Izbo! Panie  Ministrze! Jak powiedział przed chwilą pan poseł  sprawozdawca, to krótki dokument, ale szanowni  państwo, jakże ważny z punktu widzenia Bydgoszczy, z punktu widzenia całego regionu kujawsko-pomorskiego, ale także i szerzej, z punktu widzenia  nauki polskiej. Uniwersytet Technologiczno-Przyrodniczy, o którym dzisiaj mówimy, jest uczelnią z dużą tradycją,  uczelnią znaną nie tylko regionalnie, lecz także  w Polsce. Dość powiedzieć, że wśród uczelni technicznych zajmuje czołowe miejsce, a jej absolwenci znani  są w Polsce i poza granicami kraju. Zasiadają oni  także w tej Izbie parlamentarnej, również i w tej kadencji. I pamiętam jak duża była satysfakcja, jak  duża była radość, kiedy zmieniano nazwę tej uczelni  z Akademii Techniczno-Rolniczej na Uniwersytet  Technologiczno-Przyrodniczy. Pamiętam, jak uczestniczyłem w uroczystościach nadania uczelni tej nowej rangi, nowej nazwy. Decyzję podpisał wówczas  na miejscu, w Bydgoszczy, śp. pan prezydent Lech  Kaczyński. I oto wchodzimy w kolejny etap rozwoju uczelni.  To kolejny etap i kolejna nobilitacja, bo po pierwsze,  politechnika to jest coś, czego w regionie kujawsko-pomorskim nie ma, i to trzeba podkreślić, po drugie,  

Magdalena Łośko
Pani Marszałek! Wysoka Izbo! 28 kwietnia br.  wpłynął do Sejmu druk nr 1128 o zmianie nazwy  Uniwersytetu Technologiczno-Przyrodniczego im.  Jana i Jędrzeja Śniadeckich w Bydgoszczy. 11 maja  na posiedzeniu Komisji Edukacji, Nauki i Młodzieży  odbyło się pierwsze czytanie i rozpatrzenie projektu  ustawy. Projekt został jednogłośnie przyjęty bez poprawek. Temat powołania politechniki poruszany był od  wielu lat wśród społeczności akademickiej Uniwersytetu Technologiczno-Przyrodniczego w Bydgoszczy. Rektor uczelni podjął decyzję o przeprowadzeniu  ogólnouczelnianego referendum, które odbyło się  z początkiem lutego br., i 83% głosujących pracowników opowiedziało się za zmianą nazwy uczelni na  Politechnikę Bydgoską. Referendum było jednym z elementów procesu  konsultacyjno-decyzyjnego w sprawie zmiany nazwy  uczelni. Poparcie dla inicjatywy wyraziły zarówno  senat, jak i rada uczelni. Inicjatywę zmiany nazwy  uczelni wspierają władze samorządu lokalnego, jak  również regionalnego. Rada Miasta Bydgoszczy przyjęła jednogłośnie specjalne stanowisko popierające  powstanie politechniki. Wniosek Uniwersytetu Technologiczno-Przyrodniczego spełnia wszystkie wymagania formalne konieczne do tego, aby przemianować  nazwę uczelni na: Politechnika Bydgoska. Uczelnia  posiada uprawnienia do nadawania stopnia naukowego doktora aż w ośmiu dyscyplinach, w których  pięć należy do nauk inżynieryjno-technicznych. Bydgoska uczelnia stała się Uniwersytetem Technologiczno-Przyrodniczym w 2006 r., wcześniej funkcjonowała jako Akademia Techniczno-Rolnicza, a jeszcze wcześniej jako Wyższa Szkoła Inżynierska. Obecnie w strukturze Uniwersytetu Technologiczno-Przyrodniczego jest siedem wydziałów: budownictwa, architektury i inżynierii środowiska, hodowli i biologii  zwierząt, inżynierii mechanicznej, rolnictwa i biotechnologii, technologii i inżynierii chemicznej, telekomunikacji, informatyki i elektrotechniki oraz zarządzania. Uniwersytet Technologiczno-Przyrodniczy to największa uczelnia techniczna w regionie,  która w swojej 70-letniej historii – rok 2021, nadmienię, jest rokiem jubileuszowym – wykształciła ponad  70 tys. inżynierów. Zmiana w politechnikę pozwoli  uczelni pozostać konkurencyjną, utrzymać prestiż,  zwiększyć potencjał naukowo-badawczy oraz poszerzyć ofertę kierunków inżynierskich. Uczelnia stale  się rozwija i podąża za najlepszymi uczelniami technicznymi w Polsce. Rozbudowuje swoje obiekty dydaktyczne i uczestniczy w innowacyjnych projektach,  m.in. w pracach nad prototypem prostego respiratora, który pomyślnie przeszedł testy po podłączeniu  do sztucznego płuca.  Cieszy mnie ogromnie fakt proponowanego projektu ustawy dotyczącego zmiany nazwy uczelni i powołania do życia Politechniki Bydgoskiej im. Jana i Jędrzeja Śniadeckich. Tym bardziej cieszy mnie ten  fakt jako posłankę z okręgu bydgoskiego i   ziemi bydgoskiej. Klub Koalicji Obywatelskiej będzie  głosował za projektem ustawy. Dziękuję.  

Jan Szopiński
Szanowna Pani Marszałek! Szanowny Panie Ministrze! Wysoka Izbo! W imieniu klubu Lewicy mam  zaszczyt zarekomendować Wysokiej Izbie poparcie  projektu ustawy o zmianie nazwy Uniwersytetu  Technologiczno-Przyrodniczego im. Jana i Jędrzeja  Śniadeckich w Bydgoszczy na: Politechnika Bydgoska im. Jana i Jędrzeja Śniadeckich. Uniwersytet  Technologiczno-Przyrodniczy w Bydgoszczy jest największą i najstarszą w Bydgoszczy uczelnią kształcącą licencjatów, inżynierów, magistrów i doktorów  oraz jedynym w regionie uniwersytetem integrującym nauki techniczne, przyrodnicze, rolnicze i eko

Tomasz Latos
nomiczne. W ciągu 70 lat istnienia mury uczelni  opuściło ponad 60 tys. absolwentów, a wśród nich  uznani w Polsce i za granicą projektanci, architekci,  inżynierowie różnych specjalności, budownictwa,  mechaniki, architektury, inżynierii środowiska, hodowli i biologii zwierząt, rolnictwa, biotechnologii,  inżynierii chemicznej, telekomunikacji i informacji  i elektrotechniki.  Obecnie na siedmiu wydziałach na studiach stacjonarnych i niestacjonarnych oraz studiach doktoranckich i podyplomowych kształci się ponad 8 tys.  studentów. Wysoko oceniane jest kształcenie nowoczesnych kadr inżynieryjno-technicznych, uruchamianie  nowych potrzebnych regionowi, krajowi i gospodarce  kierunków studiów, budowanie i rozszerzanie indywidualnego toku edukacji, elastyczność procesu kształcenia, wdrażanie systemów umożliwiających studentom odbywanie części studiów na innych uczelniach  krajowych i zagranicznych. Uczelnia zajmuje wysokie miejsca w rankingach  wyższych uczelni, zwłaszcza w tych, w których oceniane jest przygotowanie absolwentów do zdobycia  pracy.  Wysoka Izbo! Zmiana nazwy Uniwersytetu Technologiczno-Przyrodniczego w Bydgoszczy następuje  na wniosek rektora uniwersytetu wsparty pozytywnym stanowiskiem senatu i rady uczelni oraz wolą  pracowników wyrażoną w referendum. Koalicyjny  klub Lewicy będzie zawsze wspierał zasadę autonomii wyższych uczelni i zawsze będzie przeciwstawiał  się politykom i rządom, którzy mają zapędy do narzucania uczelniom i pracownikom naukowym tego,  jak mają myśleć i jak mają działać naukowo. Dlatego  klub Lewicy w pełni popiera wniosek rektora Uniwersytetu Technologiczno-Przyrodniczego pana prof.  Marka Adamskiego i współpracowników o zmianę  nazwy uczelni na: Politechnika Bydgoska im. Jana   i Jędrzeja Śniadeckich w Bydgoszczy.   

Dariusz Kurzawa
Szanowna Pani Marszałek! Wysoka Izbo! Właściwie moje wystąpienie będzie również kolejną laudacją  na cześć tej słynnej bydgoskiej uczelni, jaką jest bez  wątpienia Uniwersytet Technologiczno-Przyrodniczy  im. Jana i Jędrzeja Śniadeckich w Bydgoszczy.  W imieniu klubu Koalicja Polska, Unia Europejskich Demokratów, Konserwatyści mam przyjemność przedstawić naszą opinię na temat projektu  zmiany nazwy tego uniwersytetu na: politechnika.  Proponowana nazwa to jest już kolejna zmiana,  ponieważ rozpoczęła ona swoją historię w 1951 r. jako  Wieczorowa Szkoła Inżynierska, w 1964 r. została  przemianowana na Wyższą Szkołę Inżynierską, a od  1974 r. była to Akademia Techniczno-Rolnicza.  W 2006 r. nadano jej miano Uniwersytetu Technologiczno-Przyrodniczego im. Jana i Jędrzeja Śniadeckich. Przez te lata też zmieniał się bardzo mocno profil  uczelni – najpierw był to profil techniczny, następnie  od lat 70. aż po XXI w. silnie zdominowany przez  nauki rolnicze i przyrodnicze. Natomiast w tej chwili jesteśmy też świadkami tego, jak zmienia się nasza  nauka, jak zmienia się też zapotrzebowanie naszego  rynku, stąd proponowana nazwa „politechnika”. Przez cały czas świetnej historii tej uczelni jej  mury opuściło 55 tys. absolwentów, m.in. projektant  stadionu olimpijskiego w Sydney mgr inż. Edmund  Obiała czy też znany kryptolog prof. Józef Pieprzyk.  Wielu jej absolwentów, tak jak wspomnieli moi poprzednicy, zasiadało i zasiada nadal w tej Izbie czy  też pełniło bardzo ważne funkcje ministerialne. Bydgoska uczelnia jest jedną z najlepszych szkół  technicznych w kraju. Współpracuje z wieloma firmami, m.in. ze słynną bydgoską Pesą, i kształci doskonałych specjalistów pożądanych na krajowym  i międzynarodowym rynku pracy. Spełnia również  wszystkie warunki ustawowe do używania nazwy  „politechnika”, ponieważ posiada uprawnienia do  nadawania stopnia doktora w ośmiu dyscyplinach,  z których pięć należy do dziedzin z zakresu inżynierii i techniki. Projekt, nad którym w tej chwili procedujemy  w Sejmie, był bardzo szeroko dyskutowany i konsultowany w ramach bydgoskiej uczelni i trzeba dodać, że  ponad 80% jej pracowników opowiedziało się właśnie  za zmianą nazwy na „politechnika”. „Politechnika” to  brzmi dumnie i myślę, że ta uczelnia, Bydgoszcz i region zasługują, aby jedna ze wspaniałych szkół bydgoskich  – szkoła techniczna nosiła właśnie takie imię.   Oczywiście mój klub będzie za tym, aby zmienić  nazwę i wszyscy będziemy głosować za zmianą nazwy na: Politechnika Bydgoska im. Jana i Jędrzeja  Śniadeckich w Bydgoszczy.  

Artur Dziambor
Szanowna Pani Marszałek! Wysoka Izbo! Niewyobrażalna zgodność panuje na sali sejmowej w tej  

Jan Szopiński
sprawie, ale myślę, że jest to temat oczywisty dla  każdego z nas, tak że nic tylko się cieszyć. Oczywiście  poprzemy to, jest to zmiana techniczna i wymagana  też przez lokalną społeczność uniwersytecką, tak że  Politechnika Bydgoska stanie się faktem – i dobrze.  Słyszymy, że chce tego większość pracowników tej  uczelni, i jest to też oczywiście kwestia prestiżowa.  Jestem za, uważam, że tak powinno być, ale uważam  też i powiem to przy okazji, że państwo nie powinno  mieć możliwości robienia takich numerów, tylko powinno być tak, że uczelnia wyższa jest prywatna, ma  swoich właścicieli, ci właściciele decydują, jak się ta  uczelnia nazywa i gdyby chcieli, żeby ta uczelnia nazywała się, „Parabumba”, to mogliby sobie tak tę  uczelnię nazwać i wtedy absolwenci tej szkoły dumnie nosiliby sztandar, mówiąc, że ukończyli Parabumbę, a nie np. Politechnikę Bydgoską. Natomiast niestety żyjemy w systemie, w jakim  żyjemy, więc jeszcze tego nie mamy, jesteśmy od tego  daleko. Troszkę szkoda, bo na tym to powinno polegać. Państwo nie powinno też mieć możliwości wydawania pozwoleń na to, żeby uczelnie istniały. Może  kiedyś dojdziemy do zdrowego systemu, na razie jesteśmy w systemie, w którym w Sejmie musimy omawiać, czy uczelnia wyższa w Bydgoszczy ma prawo  zmienić nazwę. Chociaż oczywiście to popieramy, to  jednak chciałoby się, żeby społeczność uczelni bydgoskiej mogła sama zdecydować o tym, jak uczelnia  się nazywa, a najlepiej, żeby zdecydowała o tym rada  właścicieli, spółka prowadząca albo coś w tym stylu. Na koniec tylko chciałem powiedzieć, że to miło,  że rozmawiamy o uczelniach, za chwilę jeszcze będziemy mieli drugi temat w tym samym stylu. Troszkę żałuję, że przy okazji nie rozmawiamy o jakości  kształcenia, bo niestety nasze uczelnie wyższe, nasze  polskie uczelnie wyższe nadal pojawiają się gdzieś  w okolicy 400. miejsca w rankingu najlepszych uczelni na świecie. To jest temat, a zamiana techniczna  nazwy to jest coś zupełnie pobocznego. Przejdźmy  przez to, poprzyjmy to. Dziękuję bardzo.  

Iwona Maria Kozłowska
Szanowna Pani Marszałek! Panie Ministrze! Wysoka Izbo! W zasadzie trudno tu zadawać jakiekolwiek pytania, można jedynie złożyć oświadczenie co  do powstania nowej uczelni w sensie nazwy – starej  nowej uczelni. Uniwersytet Technologiczno-Przyrodniczy w Bydgoszczy jest zdecydowanie największą uczelnią techniczną w województwie kujawsko-pomorskim i spełnia wymogi formalne, aby stać się politechniką. Ma  prawo do nadawania stopnia naukowego doktora  w ośmiu dyscyplinach, w tym pięciu z dziedziny nauk  inżynieryjno-technicznych. Co ważne, w tym roku  obchodzony jest jubileusz 70-lecia istnienia uczelni,  zatem jest to idealna okazja i odpowiedni czas do podjęcia przełomowych decyzji, tak ważnych dla rozwoju  bydgoskiej uczelni, miasta Bydgoszczy i województwa kujawsko-pomorskiego. Zmiana nazwy Uniwersytetu Technologiczno-Przyrodniczego na Politechnikę Bydgoską to ogromny prestiż. Nowa nazwa przyczyni się do jeszcze większej  rozpoznawalności uczelni, a to z pewnością będzie kluczowym argumentem przy  wyborze uczelni  wyższej przez absolwentów szkół średnich. Taka zmiana daje także możliwość poszerzenia współpracy z wieloma gałęziami gospodarki, zwiększa możliwość badań  naukowych, a także daje szansę na otwarcie nowych  kierunków inżynierskich. Uczelnia będzie też z pewnością poszerzała zakres współpracy z innymi politechnikami, zarówno w kraju, jak i na arenie międzynarodowej. Bardzo dziękuję. 

Jan Szopiński
Szanowna Pani Marszałek! Wysoka Izbo! Istnienie pierwszej w Bydgoszczy politechniki rozbudza  nadzieje mieszkańców na zwiększanie potencjału  bydgoskiego środowiska akademickiego i oczekiwania  przedsiębiorców na nowe efekty w zakresie kształcenia specjalistycznych kadr dla różnych dziedzin gospodarczych i społecznych. W związku z powyższym mam dwa pytania. Na jaką  kwotę i na jakie cele może liczyć w 2021 r. i w najbliższych latach Politechnika Bydgoska ze środków Narodowego Planu Rozwoju oraz środków tzw. Polskiego Ładu? I pytanie drugie. W związku z blokowaniem przez  polityków PiS ustawy o powołaniu Uniwersytetu Medycznego w Bydgoszczy jak długo jeszcze mieszkańcy  Bydgoszczy będą czekać na możliwość podjęcia przez  Politechnikę Bydgoską współpracy naukowej z nowym,  autonomicznym Uniwersytetem Medycznym w Bydgoszczy w celu kształcenia  kadr w zawodach  medycznych, tak bardzo potrzebnych w Polsce nie tylko  w czasie pandemii? Dziękuję bardzo.  

Ewa Kozanecka
Szanowna Pani Marszałek! Panie Ministrze! Wysoka Izbo! Projekt ustawy ma na celu zmianę nazwy  Uniwersytetu Technologiczno-Przyrodniczego im.  Jana i Jędrzeja Śniadeckich w Bydgoszczy na: Politechnika Bydgoska. Ta zmiana jest niezwykle ważna,  niezwykle oczekiwana zarówno przez społeczność  uczelni, jak i przez mieszkańców nie tylko Bydgoszczy, ale i całego województwa, przyszłych studentów  i obecnych studentów z naszego województwa oraz  tych, którzy do nas przyjeżdżają. Podkreśli przede  wszystkim charakter i profil działalności przejawiającej się w kształceniu przede wszystkim na studiach  kończących się uzyskaniem tytułu zawodowego inżyniera lub magistra inżyniera oraz prowadzeniu  działalności naukowej w przeważających dyscyplinach nauk techniczno-inżynieryjnych. Panie ministrze, mam pytanie w związku z tą  zmianą nazwy.  Jak w praktyce zmiana  nazwy wpłynie na rozwój uczelni i kształcenie studentów? Dziękuję bardzo.  

Tomasz Latos
Dziękuję jeszcze raz.  Pani Marszałek! Wysoka Izbo! Panie Ministrze!  Chcę skorzystać z okazji, żeby raz jeszcze podziękować wszystkim osobom, które przyczyniły się do tego  awansu, bo tak to traktuję, i tego zasłużonego docenienia osiągnięć dotychczasowego Uniwersytetu Technologiczno-Przyrodniczego, a już niedługo politechniki. Szkoda, że nawet taką rzecz, co do której wszyscy się zgadzamy, niektórzy próbują jakoś upolitycznić i ubrać w jakąś polityczną narrację. To bardzo  niedobrze, że próbuje się tutaj mieszać pewne piękne  rzeczy, z których wszyscy się cieszmy, z jakąś niepotrzebną narracją, która nie powinna tu mieć miejsca.  Bardzo dziękuję.  

Tomasz Zieliński
Pani Marszałek! Wysoka Izbo! Panie Ministrze!  Mam zaszczyt przedstawić sprawozdanie Komisji  Edukacji, Nauki i Młodzieży o poselskim projekcie  ustawy o utworzeniu Akademii Zamojskiej, druk  nr 1101. Pani Marszałek! Wysoka Izbo! Panie Ministrze!  W imieniu Klubu Parlamentarnego Prawo i Sprawiedliwość przedstawiam stanowisko dotyczące poselskiego projektu ustawy o utworzeniu Akademii Zamojskiej, druk nr 1101. Projekt ustawy zakłada utworzenie Akademii Zamojskiej w miejsce działającej obecnie Uczelni Państwowej im. Szymona Szymonowica w Zamościu. Nowa  uczelnia, która ma rozpocząć działalność z dniem  1 września 2021 r., historycznie nawiązuje do akademii utworzonej w 1594 r. przez Jana Zamoyskiego,  kanclerza wielkiego koronnego. Akademia Zamojska  była pierwszą prywatną uczelnią wyższą w I Rzeczypospolitej, zaś do jej powstania i organizacji przyczynił się Szymon Szymonowic. Dewizą akademii zawartą w akcie fundacyjnym z dnia 5 lipca 1600 r. była  słynna dzisiaj sentencja Jana Zamoyskiego: „Takie  są Rzeczypospolite, jakie ich młodzieży chowanie”.  Akademia w początkowym okresie swojego istnienia była ważnym punktem na mapie edukacji Polski,  ośrodkiem myśli naukowej. Przez wiele lat zajęcia  w akademii prowadzili wybitni profesorowie i naukowcy, m.in. Melchior Stefanides, pierwszy rektor  Jan Niedźwiecki-Ursinus, Adam Burski, Tomasz  Drezner czy Stanisław Staszic. Po pierwszym rozbiorze uczelnia w 1784 r. została zlikwidowana przez  Austriaków, a w jej miejsce utworzono liceum. Przez  wiele lat środowiska naukowe oraz samorządowe  Zamojszczyzny dążyły do reaktywowania Akademii  Zamojskiej, jednak próby te okazywały się zawsze  nieudane.  Obecnie zgłoszony przez grupę posłów projekt ustawy o utworzeniu Akademii Zamojskiej uzyskał bardzo  mocne poparcie społeczne, widoczne w szeregu deklaracji administracji samorządowej i rządowej z terenu  województwa lubelskiego. Wśród nich należy podkreślić  deklarację wsparcia inicjatywy powołania akademii  przez prezydenta Zamościa, marszałka województwa  lubelskiego czy wojewodę lubelskiego.  Projekt ustawy przewiduje zachowanie ciągłości  funkcjonowania w Zamościu szkoły wyższej. Mienie  dotychczasowej uczelni stanie się mieniem akademii,  która przejmie wszelkie prawa i obowiązki uczelni. Założono, że akademia będzie musiała dostosować się do  wymogów określonych w art. 16 ust. 1 ustawy z dnia  20 lipca 2018 r. – Prawo o szkolnictwie wyższym i nauce, a więc uzyskać do końca 2025 r. kategorię naukową co najmniej B+ w co najmniej dwóch dyscyplinach naukowych. Klub Parlamentarny Prawo i Sprawiedliwość, biorąc powyższe pod uwagę, będzie głosował za uchwaleniem niniejszej ustawy. Dziękuję bardzo.  

Joanna Fabisiak
Pani Marszałek! Wysoka Izbo! Przedstawiam stanowisko Koalicji Obywatelskiej wobec projektu ustawy dotyczącej utworzenia Akademii Zamojskiej, druki nr 1101 i 1147.  Projekt ma wiele, bardzo wiele fundamentalnych  wad i bardzo niewiele słabo umotywowanych zalet.  Jest projektem poselskim i to dziwi, bo na posiedze-niu komisji pan minister udzielił mu rekomendacji,  zatem powstaje pytanie, dlaczego nie jest to projekt  rządowy. Ale można to zrozumieć, gdy czytamy treść.  Teraz o tych wadach, bo jeśli chodzi o zalety, nie  ma o czym mówić. Rzecz pierwsza: projekt ustawy  jest niezgodny, o czym była mowa w komisji wielokrotnie, z zapisem ustawy – Prawo o szkolnictwie  wyższym, mającej charakter ustawy systemowej, zatem bardzo zobowiązującej. Ustawa mówi, że nazwa  „akademia” przynależy i może być nadana i używana  tylko w stosunku do jednostek posiadających co najmniej dwa uprawnienia do nadawania stopnia naukowego doktora. Uczelnia obecnie nie spełnia tego warunku, lecz w strategii jej jest zapisane, że ma osiągnąć te uprawnienia jak najszybciej. Ta niecierpliwość nie jest niczym uzasadniona. Mamy świadomość, że kierunek powołania takiej uczelni jest  słuszny dla miasta takiego jak Zamość. Jest słuszny  pod warunkiem jednakże, że będzie to uczynione  zgodnie z prawem.  Rzecz druga: ustawa nie była konsultowana na  poziomie projektu przede wszystkim ze środowiskiem akademickim, a dobry obyczaj wymaga tego,  aby takie konsultacje się odbyły, nie spotkania, ale  konsultacje. To, że były konsultacje samorządowe, to  naprawdę za mało. Są negatywne opinie: po pierwsze,  Biura Analiz Sejmowych, Polskiej Akademii Nauk,  Rady Głównej Nauki i Szkolnictwa Wyższego i wreszcie Konferencji Rektorów Publicznych Uczelni Zawodowych, które wręcz mówią, że swego rodzaju  zaborem mienia jest fakt – to jest w stanowisku  – jeśli w ustawie, w art. 4 ust. 1 jest zapisane, że  mienie obejmujące własność i inne prawa majątkowe  uczelni, obecnej uczelni, czyli Uczelni Państwowej  im. Szymona Szymonowica, zostanie przejęte przez  akademię. I drugi artykuł, który może dziwić, a może nawet  przestraszać. Art. 5 ust. 3 mówi, że umowy z pracownikami wygasną 3 miesiące po wejściu w życie ustawy, jeżeli przed upływem tego terminu nie zostaną  im zaproponowane nowe warunki pracy. W tej sprawie zgłosimy poprawkę , bowiem nie możemy się pogodzić z faktem, że pracownicy po 16 latach, a wielu jest takich pracowników Pani marszałek, niech mi pani pozwoli, dokończę.  Po 16 latach pracy. Toż oni wypracowali to mienie. To jest w najwyższej mierze upokarzające dla  całego zespołu, dla całej społeczności akademickiej. I kończąc. Przed kilkoma dniami Reuters doniósł,  że Viktor Orbán robi reformę szkolnictwa wyższego  polegającą na tym, że powstaną fundacje, które będą  zarządzały majątkiem uczelni. Chciałabym spytać  wnioskodawców, czy byli na specjalnym szkoleniu  u Viktora Orbána. Dziękuję bardzo.  Proszę bardzo. 

Marcin Kulasek
Pani Marszałek! Wysoka Izbo! Panie Posłanki!  Panowie Posłowie! Lewica chce zrównoważonego terytorialnie rozwoju Polski, wspierania miast średniej  wielkości, w tym również dawnych stolic wojewódzkich. Jednym z takich miast, które na skutek reformy rządu AWS–UW utraciło status stolicy województwa, jest Zamość. Pierwsze lata po reformie Buzka  były dla takich miast jak Zamość bardzo trudne.  Dlatego działania zmierzające do budowy lub wzmocnienia instytucji państwowych, w tym instytucji naukowych w miastach średniej wielkości zasługują na  poparcie. Niestety uzasadnienie projektu budzi wątpliwości  i zaniepokojenie. Jest raczej dalekie od tradycji renesansowego humanizmu, dalekie od wizji Polski otwartej na Europę, prowadzącej dialog z Zachodem. Niepokoi wizja Polski, oblężonej twierdzy, zamkniętej na  nowoczesne prądy intelektualne.  Nie rozumiem, dlaczego projekt ustawy tworzącej  nowe uczelnie nie jest inicjatywą rządową. Dlaczego  nie przeszedł rządowej ścieżki legislacyjnej z właściwymi jej konsultacjami społecznymi? Czy rząd nie  popiera tego projektu? Dlaczego tego projektu nie  popiera Polska Akademia Nauk? Dlaczego nie popiera go Konferencja Rektorów Akademickich Szkół  Polskich? Czyżby dlatego, że za szczytną ideą kryje  się skok na istniejącą już obecnie Uczelnię Państwową im. Szymona Szymonowica? Wszyscy jej pracownicy mają stracić pracę i poddać się weryfikacji dokonanej przez ludzi pana ministra Czarnka. A kto wskaże rektora nowej uczelni? Oczywiście pan minister  Czarnek. Zamiast kroku w stronę zrównoważonego  

Joanna Fabisiak
rozwoju Polski mamy skok na istniejącą uczelnię  wyższą. Zamiast nawiązania do pięknych tradycji  Akademii Zamojskiej mamy zapowiedź czystek i próbę utworzenia posad dla swoich.  Dlatego w imieniu klubu Lewicy zgłaszam dwie poprawki, tj. wykreślenie przepisu wyrzucającego z pracy  pracowników Uczelni Państwowej im. Szymona Szymonowica oraz wykreślenie przepisu dotyczącego  procedury wskazania rektora. Przyjęcie tych poprawek warunkuje poparcie Lewicy dla dalszych losów  poselskiego przedłożenia. Dziękuję.  

Jan Łopata
Dziękuję. Szanowna Pani Marszałek! Wysoka Izbo! Panie  Ministrze! W imieniu Klubu Parlamentarnego Koalicja Polska pragnę przedstawić naszą opinię odnośnie do projektu ustawy ustanawiającej Akademię  Zamojską.  Wysoki Sejmie! „Takie będą Rzeczypospolite, jakie ich młodzieży chowanie. Nadto przekonany jestem, że tylko edukacja publiczna zgodnych i dobrych  robi obywateli”. To słynne i prawdziwe zdanie wypowiedział hetman wielki koronny kanclerz Jan Zamoyski, wielce zasłużony oczywiście dla Zamościa,  dla Rzeczpospolitej założyciel Akademii Zamojskiej. A generalnie należy zauważyć i podkreślić z uznaniem, że tradycje akademickie Zamościa i regionu  były i są bardzo żywe. Wprawdzie dawna Akademia  Zamojska założona w 1594 r. funkcjonowała niespełna dwa wieki do 1784 r., ale jej ogromny dorobek  i miastotwórcza funkcja nie zostały zapomniane  i przeradzały się w wiele inicjatyw społecznych mających na celu powrót Zamościa do elity miast akademickich. Ziściło się to dopiero w roku 2005, kiedy  to Rada Ministrów Rzeczypospolitej podjęła decyzję  o utworzeniu Państwowej Wyższej Szkoły Zawodowej  w Zamościu. Uczelnia, co warto podkreślić, dysponowała wówczas zaledwie dwoma pomieszczeniami  w historycznym gmachu Akademii Zamojskiej. Obecnie, dzięki mozolnej, efektywnej pracy uczelnia dysponuje znaczącym majątkiem. Trzeba zauważyć ten  rozwój i dać satysfakcję należną władzom i społeczności uczelni. A dlaczego tak mówię? Ponieważ trudno przejść  obojętnie wobec stanowiska społeczności akademickiej Uczelni Państwowej im. Szymona Szymonowica  w Zamościu, która ma być przekształcana, które to  z żalem informuje, że są za reaktywowaniem Akademii Zamojskiej, ale z poszanowaniem prawa i godności pracowników, którzy od 16 lat budują w Zamościu  akademickość tego miasta. Stawiają oni zarzut braku  konsultacji, a nawet braku wiedzy o propozycjach  ustawy. Stawiany jest również poważny zarzut mówiący o tym, że projekt ustawy podważa autonomiczność i łamie statut. Z takim stanowiskiem zgadza się również Ministerstwo Nauki i Szkolnictwa Wyższego w odpowiedzi na interpelację jesienią ubiegłego roku. Podziela  to również Polska Akademia Nauk, KRASP. KRASP  stwierdza dodatkowo w uzasadnieniu swojej negatywnej opinii, że rozwiązanie dotyczące tego, by przyznać uczelni nazwę: akademia, jest niezgodne z przepisami ustawy – Prawo o szkolnictwie wyższym i nauce, która ma charakter ustawy systemowej, i nie  powinno być podejmowane w ramach incydentalnych  i jednostkowych rozwiązań.  W przypadku  Uczelni Państwowej im. Szymona Szymonowica, jak  informują władze, zmiana statusu uczelni zawodowej  na uczelnię akademicką byłaby możliwa dopiero w wyniku wprowadzenia ewolucyjnych działań. Wysoki Sejmie! Biorąc te opinie pod uwagę, a nade  wszystko uznając, że został uczyniony gwałt na żywej  tkance organizmu uczelni, stwierdzam, że klub Koalicji Polskiej jest za reaktywowaniem Akademii Zamojskiej, ale z poszanowaniem obowiązującego w Polsce  prawa i logiki obiektywnego działania. Dziękuję. 

Artur Dziambor
Dziękuję. Pani Marszałek! Szanowni Państwo z Prawa i Sprawiedliwości! Tak jak w przypadku poprzedniej dyskusji o Politechnice Bydgoskiej była dosyć duża jasność, tak tutaj niestety niejasności jest ogrom. Pierwsza kwestia wiąże się z opinią Polskiej Akademii  Nauk na temat projektu tej ustawy, absolutnie druzgocącą pomysł opracowania tej ustawy. Podobnie  sugeruje Rada Główna Nauki i Szkolnictwa Wyższego, cytuję: Obecnie funkcjonująca Uczelnia Państwowa im. Szymona Szymonowica w Zamościu,  która miałaby stanowić podstawę utworzenia Akademii Zamojskiej, nie spełnia wymogów określonych  w art. 16 ust. 1 ustawy z dnia 20 lipca 2018 r. – Prawo o szkolnictwie wyższym i nauce, a więc nie posiada statusu uczelni akademickiej. Rada postuluje  odłożenie tej inicjatywy do czasu, aż uczelnia spełni  ustawowe warunki związane z uzyskaniem statusu  akademii. Do tego dochodzi informacja od samych  przedstawicieli uczelni, że ustawa i ten pomysł nie  

Marcin Kulasek
były z nimi konsultowane, a wręcz jest to zrobione  wbrew ich woli i pozostaje w kontrze do tego, co omawialiśmy przed chwilą w przypadku Politechniki  Bydgoskiej. Szanowni Państwo! Jeżeli jest tyle wątpliwości  i jeżeli te wszystkie ciała poza pomysłodawcami tej  ustawy są przeciwne temu ruchowi, to należy zadać  pytanie, o co chodzi. O co chodzi? A w związku z tym,  że uczelnia ta ma już spory majątek i jest sporym kąskiem, może chodzi o to, że jest to jakiś skok z waszej  strony na tę uczelnię, może chcecie tam np. powstawiać swoich ludzi, może chcecie zrobić pewien krok  do przodu w tym przypadku, ponieważ można go  w tę stronę zrobić? Chcecie w tym momencie przejąć  tę uczelnię w jakiś sposób siłowo i macie do tego oczywiście narzędzia, jesteście tymi, którzy dyktują, tak  jak mówiłem przy poprzedniej okazji. Państwo nie powinno mieć możliwości decydowania o tym, jak dana uczelnia się nazywa i co na tej  uczelni się wykłada, jakimi kierunkami ona się zajmuje, jakich specjalistów kształci. Państwo powinno być  całkowicie odcięte od takich możliwości. A w związku  z tym, że niestety w systemie, o którym mówimy, nie  żyjemy, będziecie właśnie decydować siłowo, wbrew  decyzji wszystkich istniejących tutaj, wymienionych  na stronie sejmowej, ciał. Zresztą ich decyzje, ich opinie zamieściliście na stronie sejmowej i nie widziałem  tam ani jednej pozytywnej opinii na temat tego projektu ustawy. Nie wiem, dlaczego w to brniecie, ale  właśnie jeżeli nie wiadomo, o co chodzi, może chodzić  o pieniądze, może chodzić o stanowiska. I z tym was  zostawię. Konfederacja prawdopodobnie będzie głosowała  przeciwko temu. Dziękuję.  

Jarosław Sachajko
Pani Marszałek! Wysoka Izbo! Mieszkańcy Zamościa i Zamojszczyzny! Mam zaszczyt przedstawić stanowisko Koła Poselskiego Kukiz’15 – Demokracja  Bezpośrednia w sprawie sprawozdania komisji o poselskim projekcie ustawy o utworzeniu Akademii  Zamojskiej. Akademia Zamojska jest trzecią uczelnią wyższą  w Polsce. Funkcjonowała 190 lat i została zlikwidowana przez zaborcę austriackiego w 1784 r. Od wielu  lat wskazuje się na potrzebę reaktywowania Akademii Zamojskiej. W III RP zamysł jej wskrzeszenia  w 2000 r. znalazł wyraz w uchwale senatu Katolickiego Uniwersytetu Lubelskiego, co spotkało się  z poparciem kilkunastu regionalnych organizacji,  m.in. „Solidarności”, Batalionów Chłopskich, Dzieci  Zamojszczyzny, Światowego Związku Żołnierzy Armii  Krajowej czy Zamojskiej Rodziny Katyńskiej. Stosowne uchwały w tym względzie podjęła Rada Miasta  Zamość już w 2003 r., a kolejne – w 2004 r., w 2005 r.  i w 2019 r. Powołana w 2005 r. wyższa szkoła zawodowa była  zobowiązana do działań na rzecz powstania na jej  bazie Akademii Zamojskiej. Niestety według rankingu  Perspektyw z 2019 r. na 34 PWSZ w Polsce uczelnia  zamojska zajęła dopiero 32. miejsce, a w roku 2020  zajmowała ostatnie. Powtórzę: ostatnie, 34. miejsce.  Z tych też powodów, dzięki wsparciu prezydenta miasta Zamościa Andrzeja Wnuka, w 2019 r. odbyła się  nadzwyczajna sesja Rady Miasta Zamość. Wskazywałem wówczas na konieczność poczynienia energicznych kroków w kierunku powołania Akademii  Zamojskiej. Ufam, że wskrzeszenie po 237 latach  Akademii Zamojskiej stanie się dodatkowym impulsem rozwojowym dla Zamojszczyzny oraz impulsem  dla pomyślności Polski. Obecny ekstraordynaryjny sposób powołania Akademii Zamojskiej jest obowiązkiem parlamentarzystów w celu zadośćuczynienia wieloletnim staraniom  władz miasta Zamościa i przedstawicieli strony społecznej, którzy włożyli wiele wysiłku w proces reaktywacji Akademii Zamojskiej. Jest to również  spełnienie marzenia ostatniego ordynata hrabiego  Jana Zamoyskiego, który już w latach 80. rozmawiał z władzami o reaktywacji Akademii Zamojskiej.  Z ubolewaniem muszę podkreślić, iż obecne tempo,  jeśli chodzi o spełnienie wymogów ustawy – Prawo  o szkolnictwie wyższym warunkujących powstanie  Akademii Zamojskiej, a właściwie jego brak, biorąc  pod uwagę wspomniane rankingi, wymaga ingerencji Sejmu, której niniejszym projektem ustawy dokonujemy. Mając na względzie powyższe, proszę Wysoką Izbę w imieniu mieszkańców Zamościa i Zamojszczyzny o poparcie przedłożonego projektu ustawy.   Dziękuję. 

Jan Szopiński
Pani Marszałek! Wysoka Izbo! W projekcie założono, że utworzenie akademii będzie musiało powodować dostosowanie się jej do wymogów określonych  w Prawie o szkolnictwie wyższym i nauce, a więc  

Artur Dziambor
akademia musi uzyskać kategorię naukową co najmniej B do 2025 r. Mam pytanie adresowane osobiście do pana ministra Czarnka: Czy pozostałe polskie  uczelnie zawodowe będą mogły liczyć na taką życzliwość wyrażoną przez pana ministra: z jednej strony  jako posła, a z drugiej strony jako ministra? Czy od  dzisiaj wszystkie polskie uczelnie zawodowe mogą  stać się akademiami? Bardzo bym uprzejmie prosił,  aby pan minister określił stanowisko i przekazał mi  je na piśmie. Dziękuję bardzo. 

Jan Łopata
Bardzo dziękuję.  Pani Marszałek! Wysoka Izbo! Zapytam wprost:  Czy zapis art. 5 ust 3, który brzmi, że stosunki pracy  z pracownikami, o których mowa w ust. 1 pkt 1, wygasają po upływie 3 miesięcy od dnia wejścia w życie  ustawy, ma związek z art. 6? Czy, że tak powiem,  taka kolejność została zastosowana celowo? Art. 6  mówi, że: W terminie do zakończenia drugiej, po  utworzeniu akademii, ewaluacji jakości działalności  naukowej, akademia dostosuje się do wymogów. Gdyby się nie dostosowała, to w ust. 2 mówi się, że traci  możliwość posługiwania się nazwą: akademia. I podejrzewam, że taki będzie efekt, oczywiście przy innej kadrze, przy innej obsadzie personalnej, ale efekt  będzie taki. Czyli innym słowy: Janów Podlaski będzie w Zamościu. Dziękuję bardzo. 

Barbara Nowacka
Szanowna Pani Marszałek! Wysoki Sejmie! Pod  pozorem uszczęśliwienia mieszkanek i mieszkańców  Zamojszczyzny przeprowadza się zamach na polską  naukę i polskie szkolnictwo wyższe. Myślę, że tak  skandalicznego projektu ustawy Wysoka Izba nie widziała od dawna. To projekt, który mami przyszłych  studentów, kandydatów na studia tym, że będą studiowali na akademii, kiedy uczelnia nie ma takich  uprawnień ani nie ma takich możliwości. Sejm łamie  wprost ustawę o szkolnictwie wyższym, Sejm doprowadza do tego, że niekonstytucyjne, niezgodne z prawem ustawy są procedowane tylko po to, żeby panowie z PiS, z panem ministrem Czarnkiem na czele,  ministrem podpisanym pod projektem ustawy poselskiej, mogli przejąć uczelnie. Jest to niezgodne z prawem, niezgodne z dobrym obyczajem i niesprawiedliwe. Przy okazji jeszcze robią oni czystki na uczelni,  wyrzucając pracowników, tylko po to, żeby te uczelnie przejąć.  Proszę o odpowiedz na piśmie: Czy to jest tak  , że za chwileczkę okaże się, że jeden z polityków PiS będzie rektorem, a inny kanclerzem?  Bardzo proszę o zapewnienie, że zostaną tu zachowane wysokie standardy, te standardy, które próbujecie łamać tą absolutnie skandaliczną ustawą. Dziękuję.  

Joanna Fabisiak
Pani Marszałek! Wysoka Izbo! Pytanie kieruję do  pana ministra, który podczas posiedzenia komisji  powiedział, że rozwiązanie z tego projektu ma charakter jednostkowy, nienaruszający systemu. Zatem  pytam: Czy rozwiązania jednostkowe to takie, które  są niezgodne z prawem? I ile mamy już takich rozwiązań jednostkowych? Bo trudno się na to zgodzić.  Proszę o udzielenie odpowiedzi, panie ministrze, dzisiaj, a także na piśmie, bowiem nie znalazłam w uzasadnieniu definicji rozwiązania jednostkowego. Dziękuję bardzo.   

Grzegorz Rusiecki
Pani Marszałek! Wysoka Izbo! Czy Zamość zasługuje na akademię? Z pewnością tak. Czy zasługuje  na to, żeby tę Akademię Zamojską tworzyć w ten sposób? Absolutnie nie. Proszę państwa, ten projekt ustawy, projekt poselski, jest procedowany wbrew stanowisku społeczności uczelni, przy negatywnej opinii  Rady Głównej Nauki i Szkolnictwa Wyższego, wreszcie przy negatywnej opinii Polskiej Akademii Nauk,  

Jan Szopiński
która wskazuje, że na dziś uczelnia nie spełnia wymogów określonych w ustawie Prawo o szkolnictwie  wyższym, bowiem nie posiada statusu uczelni akademickiej.  Proszę państwa, przeczytam tylko fragment tego  uzasadnienia Polskiej Akademii Nauk: Z zaskoczeniem przyjęto uzasadnienie przekształcenia szkoły  zawodowej w akademię oraz jej główny cel. W ocenie  Polskiej Akademii Nauk jest to sprzeczne z konstytucją, zasadą wolności uprawiania nauki, swobodą  dyskutowania i poglądów, wolnością poszukiwania  i dochodzenia do prawdy.  Chciałbym zapytać, jakie jest w związku z tym stanowisko ministra odpowiedzialnego za naukę i szkolnictwo wyższe. Czy każda uczelnia, np. Państwowa  Wyższa Szkoła Zawodowa w Lesznie, która spełni  wymogi do 2025 r., również będzie mogła być przekształcona w akademię? Bardzo proszę o odpowiedź  na piśmie. Dziękuję.   

Jarosław Sachajko
Pani Marszałek! Wysoka Izbo! Czas, jaki został  zaproponowany w projekcie ustawy na spełnienie wymogów z ustawy Prawo o szkolnictwie wyższym, czyli 5 lat, jest bardzo krótki, szczególnie jeżeli uświadomimy sobie, że PWSZ w Zamościu uruchomienie  pierwszego kierunku studiów II stopnia zajęło ponad  15 lat. Tak więc ważne jest to, żeby naprawdę się  sprężyć, tak aby udało się spełnić te wymogi z Prawa  o szkolnictwie wyższym, ale ważne są również pieniądze. Władze miasta Zamościa stanęły na wysokości zadania, przekazały akademii, czyli PWSZ, kilka  budynków. Pomieszczenia są, ale są potrzebne jeszcze pieniądze.  Moje pytanie do ministra: Jakie dodatkowe pieniądze będą skierowane do Akademii Zamojskiej, aby  było możliwe spełnienie wymogów?  A pana posła wnioskodawcę prosiłbym o ujawnienie, w oparciu o jakie kierunki Akademia Zamojska  spełni wymogi  ustawy Prawo o szkolnictwie wyższym i nauce. Dziękuję. 

Magdalena Łośko
Pani Marszałek! Wysoka Izbo! Proces zmiany nazwy Państwowej Uczelni im. Szymona Szymonowica  na Akademię Zamojską jest w drastycznie odmiennym położeniu aniżeli punkt wcześniejszy związany  z politechniką. To niepojęte, że wbrew woli władz  uczelni i wbrew temu, że uczelnia nie spełnia żadnych wymogów formalnych, rząd na siłę chce zmienić  nazwę uczelni, i to tylko po to, co podkreśla wiele  środowisk, aby pozbyć się niewygodnych dla siebie  naukowców. Apeluję od odstąpienie od siłowych rozwiązań. Dziękuję bardzo.  

Grzegorz Rusiecki
w tych przestrzeniach, gdzie takie możliwości są  stworzone. Nie mamy żądanych sygnałów, żeby takie  prace trwały. Nie wykluczam, ale w takich ramach,  jakie obowiązują wszystkie uczelnie wyższe. Dziękuję bardzo.   

Sławomir Zawiślak
Pani Marszałek! Szanowni Państwo Posłowie!  Panie Posłanki i Panowie Posłowie! Chciałbym dwa  zdania powiedzieć w kontekście tej dyskusji. Jesteśmy w obiekcie, gdzie uprawia się politykę. To jest  normalne w demokracji. Natomiast chciałbym zwrócić uwagę na pewne aspekty, które nie są państwu,  mam wrażenie, znane. Poruszył je m.in. pan poseł  Sachajko.   Jeżeli pani poseł pozwoli, to chętnie do przepisów  prawa dojdę.   Szanowni Państwo! Rozmawiamy o projekcie ustawy, na który czekają mieszkańcy Zamojszczyzny, na  który czekają samorządy, ponad 60 samorządów ponad podziałami politycznymi, które wiedzą o tym, że  taka uczelnia się temu regionowi należy. Tylko od  państwa będzie zależało, czy ten projekt poprzecie.  Jest poparcie naukowców, jest poparcie osób związanych z uczelnią   które się, pani poseł, zjednoczyły w Społecznym  Komitecie Reaktywacji Akademii Zamojskiej. Jest  też zainteresowanie tym, żeby uczelnia się rozwijała,  po stronie pracowników Uczelni Państwowej im. Szymona Szymonowica w Zamościu. Wiem, co mówię,  dlatego postanowiłem dodać. Natomiast jeżeli chodzi o prawo, szanowni państwo, zachęcam posłów do tego, żeby   sprawdzili kwestie dotyczące głosowania w Sejmie nad ustawą o powołaniu Akademii im. Jakuba  z Paradyża, która została decyzją Sejmu powołana  13 maja 2016 r.   Mogę pani odstąpić miejsce, pani poseł, jak pani  chce powiedzieć. W związku z tym projekt, nad którym procedujemy w Sejmie, czyli projekt powołania Akademii Zamojskiej, jest tożsamy z tym projektem, który był  złożony w 2016 r. Jest to taki sam projekt. To jest taki  sam projekt, który wtedy na sali poparło 405 posłów,  tylko 7 było przeciw.   W związku z tym trochę dziwi mnie taka sytuacja, że państwo tego faktu nie znacie. Bardzo bym  prosił, żeby państwo podczas dalszego procedowania nad tą ustawą jednak na ten czynnik zwrócili  uwagę, bo myślę, że jest on istotny. To nie jest łamanie konstytucji, reguł nauki. To nie jest łamanie  ustawy w sensie systemowym, tak jak powiedział  pan minister.  To jest taki jednostkowy kierunek polegający na  tym, żeby tym razem pograniczu polsko-ukraińskiemu – wcześniejsza ustawa o powołaniu uczelni, akademii w Gorzowie Wlkp. dotyczyła pogranicza polskoniemieckiego – temu regionowi, mieszkańcom, samorządom, które będą popierały powstanie tej akademii,  dać szansę. Bo są deklaracje zaangażowania się i finansowego, i poprzez zachęty dla młodzieży.  W związku z tym jak słyszę, że państwo jesteście  za, a nawet przeciw, to myślę, że ten fakt może być  istotny.  Oczywiście było także drugie pytanie do mnie.  Nikt nie był na szkoleniu, pani poseł, u pana Orbána,  bo wystarczyło właśnie zapoznać się z procedowaniem nad ustawą z 2016 r. o akademii w Gorzowie  Wlkp., która – na marginesie – teraz jest w rankingu,  o którym wspomniał też pan poseł Sachajko, prowadzonym przez fundację Perspektywy, na pierwszym  miejscu. Faktycznie uczelnia z Zamościa zajmuje  inne miejsca, o których dzisiaj mówiliśmy.   Sekretarz Stanu w Ministerstwie Edukacji   i Nauki Wojciech MurdzekW związku z tym wydaje mi się, że ten problem  jest inaczej ukształtowany. Chciałbym też zwrócić uwagę na opinie, które zostały przedstawione na posiedzeniu komisji. Dziękowałem osobiście rektorowi uczelni państwowej w Zamościu, który powiedział, że misja uczelni, która jest  zapisana w projekcie ustawy, jest dokładnie realizowana w tej uczelni. Dziwię się, że Polska Akademia  Nauk pozwalała przez tyle lat funkcjonować – z taką  właśnie misją, która jest zapisana w projekcie ustawy  – uczelni państwowej, która teraz funkcjonuje i rzeczywiście od 2005 r. nie potrafiła zrealizować pełnego zakresu ambicji także u pracowników. To można  było zrobić. A teraz jest podnoszony taki problem. Ja  tylko zastrzegam takie spięcie w tej sytuacji. Liczę, że państwo jako ludzie otwarci na potrzeby  mieszkańców – podkreślam to jeszcze raz: jest poparcie ponad podziałami politycznymi, uczelnia jest zapisana w strategii rozwoju województwa lubelskiego  – za przykładem 2006 r.  zechcecie ten  projekt poprzeć. Oczywiście dziękuję posłom, którzy  podpisali ten projekt, członkom komitetu społecznego i tym wszystkim, którzy kibicują tej ustawie. Proszę o zagłosowanie jednak za tą ustawą. Dziękuję.  

Barbara Nowacka
Pani Marszałek! Panie Pośle! Jakby pan zaczekał  chwileczkę, tobym panu wyjaśniła, bo widać, że pan  nie zrozumiał, że żyje pan w innym otoczeniu prawnym, niż żył pan w 2016 r. Otóż w tym czasie pojawiła się nowa ustawa  o szkolnictwie wyższym, którą również pan minister  Murdzek, obecny tutaj na sali, na pewno panu chętnie przybliży, która zmieniła także zasady dotyczące  powoływania uczelni i uprawnień, które mogą mieć.  Może się pan powoływać na to, co się działo w 2012,  2003, 1750 r., ale żyjemy w 2021 r., a wy próbujecie  oszukać ludzi na Zamojszczyźnie. Powiedzmy to sobie wyraźnie. To, co proponujecie, to jest granda  i hucpa. Pomijając, że to jest wstęp do niekonstytucyjnych działań dotyczących obszaru nauki i szkolnictwa wyższego, to jest to zwykłe oszukanie ludzi,  którym mówicie: będziecie na akademii, podczas gdy  na akademii nie będą. My wszyscy chcielibyśmy, żeby  mieszkanki i mieszkańcy Zamojszczyzny mieli równe  szanse edukacyjne, tylko nie skazujcie ich na wasze  oszustwo. Jak pan nie wie , na podstawie  jakich przepisów prawa pan działa, to niech się pan  dowie, bo nawet jako kanclerz tej uczelni pan będzie  zły.  

Sławomir Zawiślak
Na przestrzeni ostatnich lat w orzecznictwie sądów powszechnych ukształtowało się przeważające  stanowisko, że tego rodzaju krzywda podlega naprawieniu przez zapłatę odpowiedniej sumy tytułem  zadośćuczynienia. Podstawą zasądzania był albo  art. 448 Kodeksu cywilnego, albo art. 446 § 4 Kodeksu cywilnego, ale konieczna była dla takiego zasądzenia albo rozszerzająca interpretacja tych przepisów,  albo zastosowanie ich w drodze analogii. W praktyce  zatem prowadziło to również do sytuacji takiej, kiedy  sądy odmawiały zasądzenia zadośćuczynienia.  Ujawniona rozbieżność w tak istotnych społecznie  sprawach bez wątpienia nie jest pożądana z punktu  widzenia ani zasady demokratycznego państwa  prawnego, ani zasad sprawiedliwości społecznej czy  zaufania obywatela do państwa i stanowionego  przez nie prawa. Więzi rodzinne stanowią bowiem  fundament prawidłowego funkcjonowania rodziny  i podlegają ochronie prawnej; tytułem przykładu  można wskazać art. 18 i art. 71 konstytucji czy art. 23  Kodeksu rodzinnego i opiekuńczego. Ich utrata w następstwie czynu niedozwolonego, np. w wyniku wypadku drogowego, w ocenie prezydenta powinna podlegać naprawieniu przez zapłatę odpowiedniej kwoty  tytułem zadośćuczynienia. W omawianych przypadkach krzywda osoby najbliższej jest niewątpliwie zbliżona do krzywdy, której normatywną podstawę odnajdujemy w art. 446 Kodeksu cywilnego, tj. krzywdy  związanej bezpośrednio ze śmiercią poszkodowanego. W obu przypadkach najbliżsi członkowie rodziny  cierpią tak samo mocno, a dodatkowo w razie ciężkiego i trwałego uszczerbku może to być stan długotrwały. Z uwagi na charakter roszczenia oraz ujawnioną  rozbieżność w orzecznictwie w ocenie pana prezydenta zasadna jest szybka i adekwatna reakcja ustawodawcy polegająca na jednoznacznym przesądzeniu tej  kwestii i ustanowieniu normatywnej podstawy tego  typu roszczeń. Proponowane rozwiązanie zagwarantuje przede wszystkim poszanowanie zasady równości wobec prawa, a także spowoduje, że w podobnych  stanach faktycznych będzie zagwarantowane rozstrzyganie spraw w analogiczny sposób. Prawo do  zadośćuczynienia będzie dotyczyć szczególnie dramatycznych sytuacji, gdy w następstwie ciężkiego i trwałego uszczerbku na ciele lub rozstroju zdrowia dochodzi do niemożności nawiązania lub kontynuowania  więzi rodzinnej. Zakres podmiotowy zgodnie z propozycją pana prezydenta określony jest w sposób  analogiczny do obowiązujących już przepisów Kodeksu cywilnego i dotyczy najbliższych członków rodziny  poszkodowanego.  W projekcie w art. 2 zaproponowany jest również  przepis przejściowy. Z uwagi na dotychczasową praktykę, ale też zawiłość spraw sądowych pan prezydent  proponuje, aby nowe przepisy miały zastosowanie do  zdarzeń powstałych przed dniem wejścia w życie  ustawy i w dniu jej wejścia w życie jeszcze nieprzedawnionych. Z uwagi na wagę społeczną tych spraw  takie rozwiązanie nie przeciwstawia się zasadom demokratycznego  państwa prawnego. Proponowane vacatio legis to miesiąc od dnia ogłoszenia  ustawy. Pani Marszałek! Wysoka Izbo! W imieniu prezydenta Rzeczypospolitej Polskiej pana Andrzeja Dudy  uprzejmie proszę o poparcie przedstawionego projektu. Dziękuję bardzo. 

Grzegorz Lorek
Pani Marszałek! Pani Minister! Panie Ministrze!  Panie i Panowie Posłowie! Wysoka Izbo! Rozpoczynamy procedowanie nad prezydenckim projektem,  który składa się tylko z dwóch artykułów, jednakże  są to artykuły dające nadzieję rodzinom poszkodowanych w sytuacji, w której się nagle znalazły. Projekt bowiem przewiduje dodanie w Kodeksie cywilnym zapisów, zgodnie z którymi najbliższej rodzinie  poszkodowanego, który wskutek wypadku doznał  trwałego uszkodzenia ciała, przysługiwać będzie odszkodowanie za naruszenie więzi rodzinnej. W razie  ciężkiego i trwałego uszkodzenia ciała lub rozstroju  zdrowia skutkującego niemożnością nawiązania lub  kontynuowania więzi rodzinnej sąd może przyznać  najbliższym członkom rodziny poszkodowanego odpowiednią sumę tytułem zadośćuczynienia za doznaną krzywdę. Należy podkreślić, że więzi rodzinne stanowią  fundament prawidłowego funkcjonowania rodziny  i podlegają ochronie prawnej – art. 18 i art. 71 konstytucji i art. 23 Kodeksu rodzinnego i opiekuńczego.  Ich utrata w następstwie czynu niedozwolonego,  np. w wyniku wypadku drogowego, powinna podlegać naprawieniu przez zapłatę odpowiedniej sumy  tytułem zadośćuczynienia za zerwane w dramatycznych okolicznościach więzi. Członkowie rodziny cierpią tak samo mocno, a najcięższe oraz nieodwracalne  stany zdrowia wiążą się z dotkliwą, niekończąca się  krzywdą najbliższych poszkodowanego.  O zerwaniu więzi rodzinnej można mówić jedynie  w okolicznościach wyjątkowych, w których doszło nie  do zaburzenia, zakłócenia lub pogorszenia więzi, lecz  do faktycznej niemożności nawiązania lub utrzymania kontaktu właściwego dla danego rodzaju stosunSekretarz Stanu w Kancelarii Prezydenta   Małgorzata Paprockaków, w szczególności więzi łączącej dzieci i rodziców,  z powodu ciężkiego i głębokiego stanu upośledzenia  funkcji życiowych w następstwie stanu śpiączki pourazowej poszkodowanego lub stanu wegetatywnego,  stanu związanego z uszkodzeniem mózgu lub innego  głębokiego stanu upośledzenia funkcji życiowych.  Chciałbym tu podkreślić, że są to okoliczności, w których doszło nie do zaburzenia, zakłócenia lub pogorszenia więzi, lecz do faktycznej niemożności nawiązania lub utrzymania kontaktu właściwego dla danego rodzaju stosunków osób najbliższych z powodu  ciężkiego stanu zdrowia. Ocena wszystkich przesłanek zadośćuczynienia będzie dokonywana na podstawie konkretnych okoliczności sprawy, których obowiązek wskazania będzie spoczywał na dochodzącym  zadośćuczynienia.  Ciężkie i trwałe uszkodzenie ciała w takich przypadkach powoduje niemożność nawiązania lub kontynuowania więzi rodzinnej. Po stronie członków  najbliższej rodziny poszkodowanego powstaje silna  i długotrwała trauma. W tego rodzaju tragicznych  sytuacjach skutek zerwania więzi rodzinnych jest  podobny w zakresie do śmierci bliskiej osoby, a cierpienie najbliższego członka rodziny związanego z takim chorym jest dominujące w dłuższym okresie, zaś  intensywność poczucia braku nadziei jest nie mniejsza niż trauma związana ze śmiercią. Ze względu na wagę społeczną przedmiotu regulacji Klub Parlamentarny Prawo i Sprawiedliwość popiera przedstawiony projekt ustawy z druku nr 1125.  Dziękuję. 

Joanna Jaśkowiak
Pani Marszałek! Wysoka Izbo! Mam zaszczyt  przedstawić stanowisko klubu Koalicja Obywatelska  w sprawie projektu zmiany Kodeksu cywilnego złożonego przez prezydenta Rzeczypospolitej Polskiej,  zawartego w druku nr 1125. Przedłożony projekt proponuje, aby w Kodeksie  cywilnym po art. 4461 dodać art. 4462 w brzmieniu:  W razie ciężkiego i trwałego uszkodzenia ciała lub  rozstroju zdrowia, skutkującego niemożnością nawiązania lub kontynuowania więzi rodzinnej, sąd  może przyznać najbliższym członkom rodziny poszkodowanego odpowiednią sumę tytułem zadośćuczynienia za doznaną krzywdę. Proponowany artykuł precyzuje zasady uzyskiwania odszkodowania  właśnie w razie ciężkiego i trwałego uszkodzenia  ciała czy rozstroju zdrowia u członka najbliższej rodziny. To rozwiązanie powinno rozwiać wątpliwości  w zakresie przyznania zadośćuczynienia np. związanego ze śpiączką pourazową czy stanem wegetatywnym, kiedy dochodzi do niemożności nawiązania czy  kontynuowania wspomnianych więzi rodzinnych. Dotychczasowa praktyka procesowa wskazuje, że  do tej pory stosowano art. 448 lub 446 § 4 Kodeksu  cywilnego, wykorzystując wykładnię rozszerzającą  lub stosując je na zasadzie analogii, przy czym niektóre sądy również oddalały roszczenia w tym zakresie twierdząc, że ustawowa podstawa do zasądzenia  odszkodowania nie istnieje w kodeksie. Proponowane  przez prezydenta Rzeczypospolitej Polskiej rozwiązanie rozwiewa te wątpliwości. Myślę, że jest to rozwiązanie jak najbardziej słuszne. Pojęcie najbliższych  członków rodziny, myślę, również nie będzie budziło  w orzecznictwie wątpliwości. Jest to pojęcie, które  jest definiowane w wielu ustawach i oparte na bogatym orzecznictwie. Mimo moich wewnętrznych wątpliwości skłonna  jestem przyjąć, że zastosowanie tych przepisów do  roszczeń ze zdarzeń powstałych przed dniem wejścia  w życie ustawy a nieprzedawnionych w dniu jej wejścia w życie jest uzasadnione. Dziękuję.  

Katarzyna Ueberhan
Pani Marszałek! Wysoka Izbo! Mam przyjemność  przedstawić stanowisko klubu Lewicy wobec projektu ustawy zawartego w druku nr 1125. W dniu wypadku Katarzyna J. miała 17 lat. Była  licealistką. Kolega, który prowadził Renault Mégane,  stracił panowanie nad pojazdem i rozbił się na drzewie, a po tygodniu zmarł. We krwi miał morfinę i amfetaminę. Dziewczyny nie przebadano pod tym kątem ze względu na jej ciężki stan. Doznała rozległych  obrażeń, jej stan lekarze ocenili jako wegetatywny.  Od tamtego czasu wymaga całodobowej opieki w każdym aspekcie życia, a szanse na poprawę są nikłe. Edyta B. Od chwili wypadku drogowego, w wyniku którego doznała ciężkiego urazu mózgu, znajduje się w stanie głębokiego wyłączenia świadomości,  w stanie wegetatywnym. Nie ma możliwości nawiązania z nią kontaktu. Została całkowicie ubezwłasnowolniona, a przy obecnym stanie wiedzy medycznej nie jest możliwa poprawa jej stanu zdrowia.  W dniu wypadku miała 34 lata. Była mężatką, matką 6-letniego syna, pracowała jako lekarka, dermatolożka, pisała pracę doktorską. Jest jedynym dzieckiem swoich rodziców. 

Grzegorz Lorek
Młoda matka samotnie wychowująca dzieci w wieku 3 i 4 lat na skutek błędu medycznego doznaje  obrzęku mózgu, a następnie pozostaje w utrwalonym  stanie wegetatywnym. W świetle opinii biegłych strata matki destrukcyjnie wpływa na rozwój psychiczny  dzieci, prowadząc do trudności adaptacyjnych, emocjonalnych i uczuciowych. To tylko parę historii, ludzkich tragedii, w których przypadku sąd musiał rozstrzygać o przyznaniu  lub odmowie zadośćuczynienia bliskim ofiar przestępstw. Postępowania trwały latami, a rozstrzygnięcia bywały różne. Nie trzeba i nie można czekać. Nie  trzeba czekać na wybudzenia osoby w śpiączce, by  stwierdzić, że ona i jej najbliżsi cierpią. Nie trzeba i nie  można czekać, by za to cierpienie zadośćuczynić.  Członkowie rodziny, których bliscy zapadają w śpiączkę pourazową czy w stan wegetatywny, cierpią często  niemniej niż w momencie, gdy ich bliska osoba umiera. Zadośćuczynienie musi być wprost zagwarantowane w prawie. Przyznanie zadośćuczynienia dla członków rodziny poszkodowanego ma być możliwe w przypadku  ciężkiego i trwałego uszkodzenia ciała lub rozstroju  zdrowia, które skutkuje zerwaniem lub niemożnością nawiązania więzi rodzinnych. Wprowadzenie  takiej zmiany proponuje niniejsze przedłożenie, prezydencki projekt nowelizujący Kodeks cywilny zawarty w druku sejmowych nr 1125. Proponowana zmiana przepisów ma pomóc w rozstrzygnięciu rozbieżności orzeczniczych, które pojawiły się w ostatnich latach, i to zarówno na poziomie  sądów powszechnych, jak i na poziomie Sądu Najwyższego. Obecnie w Kodeksie cywilnym wprost umożliwia się sądowi przyznanie najbliższym członkom  rodziny odpowiedniej sumy tytułem zadośćuczynienia za doznaną krzywdę jedynie w przypadku osoby  bliskiej zmarłej wskutek czynu niedozwolonego. Przepisy nie precyzują szczegółowo kwot, które można  w takim wypadku zasądzić, ze względu na specyficzny charakter każdej ze spraw. W praktyce problemy  związane z przyznawaniem członkom rodziny zadośćuczynień zaczynają się w momencie, gdy dana  osoba doznaje ciężkiego i trwałego uszkodzenia ciała  lub rozstroju zdrowia. Dlatego w projekcie zaproponowano, by podstawa  normatywna do tego typu rozstrzygnięć została wyrażona wprost w dodanym art. 4462 do Kodeksu cywilnego. Jak wskazano w uzasadnieniu, przepisy  miałyby zastosowanie jedynie do przypadków najcięższych, takich jak zerwanie więzi rodzinnych  w wyniku śpiączki pourazowej, stanu wegetatywnego, stanów związanych z uszkodzeniem mózgu. Autorzy podkreślają, że nie chcą stwarzać zamkniętego  katalogu przesłanek, ponieważ ocena musi być indywidualna. Choć nie sposób wyceniać czy wartościować cierpienie i krzywdy, w takich sytuacjach  też powinna być możliwa wypłata zadośćuczynienia, a możliwość ta powinna być gwarantowana  przez prawo, ponieważ członkowie rodzin cierpią  równie mocno.  Co równie ważne, przedmiotowa nowelizacja mogłaby mieć zastosowanie nie tylko do zdarzeń, które  nastąpiły dopiero po zmianie przepisów. Członkowie  rodzin, których roszczenia nie zdążą się przedawnić,  również mogliby zwrócić się o zapłatę zadośćuczynienia, jeśli spełniliby wymienione kryteria.  Ze względu na znaczenie społeczne problemu nowelizacja ma wejść w życie w ciągu miesiąca od jej  ogłoszenia. Również z uwagi na doniosłość i znaczenie społeczne przedstawianego tutaj problemu  klub Lewicy popiera powyższe rozwiązania, zawarte w druku 1125. Dziękuję.  

Janusz Korwin-Mikke
Pani Marszałek! Wysoka Izbo! Jak mówił słynny  burmistrz Kamienia Pomorskiego Stefan Oleszczuk:  dobry Antek z cudzej torby. Byłem przed chwilą na  posiedzeniu Komisji Zdrowia, na której był projekt  ustawy. Wszyscy posłowie Lewicy, PO prześcigali się,  żeby tej grupie dołożyć, tej dołożyć, tej dołożyć, tamtej dołożyć, oczywiście z kieszeni tych ludzi, którzy  nie mają pieniędzy na pomoc swojej krewnej, która  uległa ciężkiemu wypadkowi. A ci z kolei nie mają  pieniędzy, bo poszło na nią.  Gdyby państwo odbierało ludziom jakieś uprawnienia, to byście wrzeszczeli. Ale jeżeli państwo odbiera im konieczność płacenia na coś czy utrzymania  czegoś, to się mówi, że to bardzo dobrze, że państwo  zdejmuje ciężar. Tym samym jednak zdejmuje również odpowiedzialność. Znika poczucie więzi rodzinnej, człowiek uważa, że to nie on ma się opiekować  kalekim członkiem rodziny, tylko że od tego jest państwo. Państwo przejmuje, to jest jeden krok, kolejny,  drobny kroczek w kierunku państwa totalitarnego.  Państwo, które odpowiada za wszystko, ma również  wszelkie prawa. Jeżeli odpowiada za wszystko, to ma  prawo pobierać podatki na to, żeby to wszystko robić.  Powtarzam, kroczek po kroczku państwo przejmuje  odpowiedzialność.  Skąd bierze na to pieniądze? Odbiera rodzinie.  Odbiera rodzinie, po drodze utrzymuje jeszcze urzędnika, który odbiera tej rodzinie i wypłaca to świadczenie, sprawdza, czy ono się należy, czy nie należy,  są od tego komisje, to jest ogromny koszt społeczny.  Ten koszt społeczny spada na całe społeczeństwo. To  jest bardzo drobny przykład, ale niesłychanie charakterystyczny. Gdy się popłacze trochę nad tym, da  5 czy 10 przykładów ludzi, którzy cierpią i nie mają  pomocy, można spowodować, że Sejm zechce się przy

Katarzyna Ueberhan
chylić i wydać pieniądze podatnika, nie widząc, że  być może te pieniądze są babci, która dzięki temu zje  tylko jedną bułkę, bo na drugą już jej nie będzie stać.  Tego telewizja nie zauważa, a przecież te pieniądze  skądś pochodzą.  Jeżeli obłoży się tym podatkiem supermarkety, to  supermarkety podniosą o 5 gr cenę tej bułeczki, żeby  móc go zapłacić. Tak że niestety dobre serce to jest  na Lewicy, prawica ma rozum. Prawica nie kieruje  się dobrym sercem, bo dobrym sercem to można tylko doprowadzić kraj do ruiny. Jeżeli dobry tatuś daje  synkowi wszystko, o co synek prosi, to doprowadzi  go do ruiny, zdemoralizuje. To samo dotyczy rządu,  który tak traktuje społeczeństwo. Tak że to dotyczy  sprawy pryncypialnej, ta sprawa jest drobna, ale jest  niesłychanie charakterystyczna. Godząc się na to,  powodujemy kolejny drobny rozrost państwa, uznajemy odpowiedzialność państwa, a więc też prawo  państwa do zajmowania się wszystkimi i wszystkim,  uznajemy, że państwo odpowiada za wszystkich.  Jest to klasyczny ustrój niewolniczy. W ustroju  niewolniczym pan odpowiadał za swojego niewolnika i musiał go leczyć. Jeżeli chłop pańszczyźniany  złamał nogę, to dobry pan kazał wieźć go do cyrulika i pan za to płacił. Jest to klasyczny aspekt ustroju niewolniczego, czyli w tym przypadku pańszczyźnianego. Ludzie nie odpowiadają sami za siebie, tylko  ich pan za nich odpowiada. Ich pan za nich odpowiada i w ludziach wytwarza się takie przekonanie, że  oni już za nic nie odpowiadają. Jeżeli trafi im się nieszczęście, to państwo da im za to jakieś odszkodowanie. Słyszałem nawet przypadki, że ludzie sobie nogi  obcinali, żeby mieć dużą subwencję i różne Tak,  była w telewizji taka dyskusja na temat inwalidów,  podczas której mnie atakowano, są tacy ludzie. Jeżeli państwo daje takie zasiłki, to zawsze znajdą się  ludzie gotowi z nich skorzystać.  To nie jest ten przypadek, ale – powtarzam – tu  chodzi o ogólną tendencję, ogólną zasadę. I dla zasady będę głosował przeciwko. Dlatego że – powtarzam  jeszcze raz – ważne są zasady, a nie poszczególne  przypadki. Musimy patrzeć, jak działa prawo, ale  również na to, jak to prawo oddziałuje na społeczeństwo. Jak mówiła śp. Małgorzata Thatcherowa, która wyciągnęła Anglię z kryzysu: jeżeli dajemy zasiłki  samotnym matkom, to jest to zachęta dla kobiet, żeby  zostawały samotnymi matkami. Trzeba zawsze pamiętać o rykoszecie, z jakim się spotykają ustawy,  które są projektowane przez tych, którzy chcą jak  najlepiej, ale piekło jest wybrukowane dobrymi chęciami.  Dziękuję za uwagę.  

Tomasz Zimoch
Pni Marszałek! Wysoki Sejmie! A ja uważam, że  to dobrze, że pojawia się propozycja prawnego rozwiązania zapłaty zadośćuczynienia, kiedy najbliższy  członek rodziny dozna poważnego uszczerbku na  zdrowiu, który skutkuje niemożnością nawiązania  lub kontynuowania więzi rodzinnej. Projektodawca  porównuje to do krzywdy określonej w art. 446 § 4  k.c. Projektodawca ma na myśli szczególnie dramatyczne sytuacje, kiedy w następstwie ciężkiego i trwałego uszczerbku na zdrowiu nie jest już możliwe występowanie więzi rodzinnej.  To mogą być stany śpiączki pourazowej, panie  pośle, uszkodzenia mózgu. Takie sytuacje można porównać ze śmiercią osoby bliskiej – mówiła o tym  pani minister – czy pojawiającą się w takich tragicznych chwilach traumą. Trudno jednak o dokładne  wymienienie zdarzeń, w wyniku których można będzie występować o takie zadośćuczynienie. Istotne  będzie jednak określenie, co jest więzią rodzinną  i między kim ona rzeczywiście występuje. Bo przecież warte odnotowania jest to, że przepisy prawa  cywilnego posługują się pojęciem osoby bliskiej, osoby najbliższej, ale w kodeksach nie znajdziemy dokładnych definicji tych pojęć. Eksperci prawni Koła  Parlamentarnego Polska 2050 sygnalizują, by w projekcie określenie „najbliższy członek rodziny” zastąpić pojęciem „najbliższa osoba”. Nie pędźmy z tym  projektem, jak to często bywa w tym Sejmie. Dyskutujmy, dopuśćmy do głosu ekspertów, w tym przypadku weźmy pod uwagę różne opinie prawne, bo przecież w doktrynie dyskusyjna jest możliwość przyznania odszkodowania konkubentom, wychowankom  zmarłego, narzeczonym czy innym osobom niepozostającym w relacji pokrewieństwa, powinowactwa  czy w przysposobieniu.  Sąd Najwyższy w wyroku z 21 marca 2013 r.  wskazał, że w każdym przypadku osób wspólnie ze  sobą zamieszkujących możliwe jest występowanie  takiej więzi emocjonalnej, która uzasadni przypisanie im statusu osób najbliższych. Są też i tacy przedstawiciele doktryny, którzy uważają, że do rodziny  w rozumieniu art. 446 § 3 Kodeksu cywilnego należy  też zaliczyć wychowanków, narzeczonych, konkubentów, jeżeli ich związek ma charakter dostatecznej  trwałości i cechuje się dostatecznie silną wspólnością  gospodarczą. Koło Parlamentarne Polska 2050 popiera ten projekt, bo uważamy za słuszne przyznanie  zadośćuczynienia, ale rzeczywiście osobom najbliższym poszkodowanemu, z którym nie występuje już  więź. Zgadzamy się z panią minister. Pamiętajmy  w tym przypadku o poszanowaniu i równości wobec  prawa. Dziękuję bardzo.  

Grzegorz Lorek
Pani Marszałek! Pani Minister! Panie Ministrze!  Wysoka Izbo! Na wstępie, panie pośle, z całym szacunkiem do pana, tu państwa nie będzie. Nie podejrzewam ludzi, którzy uczestniczą w wypadkach drogowych, że chcą mieć wypadek. Jest to zdarzenie  nagłe i nieprzewidywalne. Tu będzie tylko orzeczenie  sądu, który wreszcie uporządkuje sprawę bardzo  ważną dla wielu, wielu ludzi.  A teraz przejdę do pytania, które poniekąd pan  poseł Zimoch już zadał, a mam podobny tok myślenia. Mamy osobę, która jest jedynym żywicielem rodziny, ale jest osobą najbliższą dla tychże osób, czyli  nie jest rodziną w myśl kodeksu. Doznaje ona wypadku: Czyli kto będzie generalnym beneficjentem projektu? Kto skorzysta na ustawie? Czy może rozszerzyć  o osoby najbliższe? Dziękuję.  

Sylwester Tułajew
Szanowna Pani Marszałek! Szanowny Panie Prezydencie! Pani Minister! Panie Ministrze! Chciałbym  serdecznie podziękować panu prezydentowi za ten  bardzo ważny projekt ustawy. Projekt bardzo krótki,  bo zaledwie kilkuzdaniowy, ale jakże niezwykle ważny z punktu widzenia, znaczenia społecznego, z punktu widzenia doniosłości tego projektu. Rzeczywiście  tak jest, że ta potrzeba nowelizacji wynika właśnie  z tej rozbieżności w orzecznictwie sądowym. Ta dominująca linia orzecznicza mówi o tym, że rzeczywiście są zasądzane przez sądy zadośćuczynienia najbliższym członkom rodziny poszkodowanego za krzywdę w postaci zerwanej więzi rodzinnej, ale dobrze  wiemy, jak to również w tej dyskusji zostało zaprezentowane, że zdarzają się przypadki odmawiania  przez sądy tego odszkodowania. Więc raz jeszcze dziękuję za tę kolejną inicjatywę  ustawodawczą pana prezydenta.  

Grzegorz Rusiecki
Pani Marszałek! Wysoka Izbo! Przedstawiony  przez prezydenta Rzeczypospolitej Polskiej projekt  ustawy o zmianie ustawy – Kodeks cywilny to z całą  pewnością dobra inicjatywa, potrzebny akt prawny,  który zmierza do rozstrzygnięcia wątpliwości interpretacyjnych, do ujednolicenia orzecznictwa w zakresie przyznawania zadośćuczynienia wypłacanego  najbliższym.  Chciałbym za pośrednictwem pani minister zwrócić się do pana prezydenta o to, aby w swojej aktywności częściej przedstawiał tego typu projekty, częściej działał, tak jak oczekują tego rodacy, zgodnie  z prawem, zgodnie z konstytucją, bo niestety dotychczasowa praktyka była zupełnie inna. Poczytuję ten  projekt ustawy jako zwrot w dobrym kierunku. Bardzo dziękuję. 

Monika Falej
Pani Marszałek! Wysoka Izbo! W związku z przedłożonym projektem ustawy przez pana prezydenta  Rzeczypospolitej Polskiej o zmianie ustawy – Kodeks  cywilny chciałabym uzyskać konkretne informacje.  Może akurat macie państwo takie dane. Ile osób, ile  rodzin osób poszkodowanych przestępstwem, w wyniku którego osoby poszkodowane zapadły w śpiączkę pourazową czy trwały stan wegetatywny, otrzymało do tej pory czy otrzymuje średniorocznie i w jakiej wysokości zadośćuczynienie? Ile osób otrzymuje  zadośćuczynienie na podstawie obowiązujących obecnie przepisów w wyniku pozytywnych rozstrzygnięć  postępowań sądowych, a ile takich rozstrzygnięć  oddalono czy średniorocznie się oddala? Czy wnioskodawcy dysponują takimi danymi i jeśli tak, to  jakiego rzędu są to liczby? Jeszcze jedna rzecz, o którą chciałam zapytać. Jak  wiele spraw o zadośćuczynienie dla rodzin osób poszkodowanych przestępstwem zawieszono , a ile nie zostało rozstrzygniętych na podstawie  obecnych przepisów, a miałoby to do nich zastosowanie obecnie proponowane rozwiązanie. Na jakiej wysokości zadośćuczynienie mogą liczyć rodziny w konsekwencji przyjęcia i stosowania proponowanego rozwiązania ustawowego? Dziękuję i poproszę informację na piśmie. 

Jan Szopiński
Szanowna Pani Marszałek! Wysoka Izbo! Więzy  rodzinne stanowią fundament prawidłowego funkcjonowania rodziny i podlegają ochronie prawnej. Ich  utrata w następstwie czynu, np. w wyniku wypadku  drogowego, powinna rzeczywiście podlegać naprawieniu przez zapłatę odpowiedniej sumy tytułem  zadośćuczynienia. Słuszny jest tego typu kierunek  rozumowania.  Tego typu rozwiązanie jest m.in. niezbędne do  realizacji konstytucyjnej ochrony rodziny, o której  mowa w art. 18 konstytucji, oraz zasady równości  wobec prawa. Ale chciałbym pójść tokiem rozumowania pana posła Tomasza Zimocha, bo też jestem zdania, abyśmy przepracowali tę ustawę, idąc w kierunku takim, aby to świadczenie mogła również pobierać  najbliższa osoba, a nie tylko najbliższy członkek rodziny. Dziękuję bardzo. 

Monika Falej
legislacyjnych, niewątpliwie należałoby zwrócić uwagę na zwiększenie ilości spraw w sądach. Poniekąd  też sygnalizując, mówimy o następujących liczbach.  Nie ma niestety pełnych danych, które można by wskazać, ile osób może skorzystać z zadośćuczynienia,  ponieważ statystyki sądowe mówią łącznie o odszkodowaniach i zadośćuczynieniach. Z art. 444 w 2019 r.  – ok. 650 spraw, w trzech kwartałach 2020 r.  – nieco  ponad 400 spraw, a z art. 448 odpowiednio ok. 8 tys.  i ok. 5 tys. spraw. Oczywiście na tym tle to będą tylko szacunki, ile spraw na podstawie tego nowego  roszczenia może znaleźć się w sądach. Wskazujemy  też oczywiście do rozważania kwestię retroaktywności – nie tylko ze względu na cel, co również zawsze  jest ważne, ale również co do konstrukcji. Mówienie  o roszczeniu, które jest dopiero konstytuowane na  podstawie tej regulacji, wymaga rozważenia. Wskazujemy też art. 446 § 3 Kodeksu cywilnego  w zakresie odszkodowania. Chodzi o rozważenie, czy  nie należałoby również wprowadzić kwestii możliwości żądania odszkodowania, które przysługiwałoby  nie tylko w związku ze śmiercią, ale właśnie w związku z tymi przesłankami, które są wskazane w proponowanym przedłożeniu. Wskazujemy też, że należy wziąć pod rozwagę określenie charakteru więzi,  która uprawnia do żądania tego zadośćuczynienia.  Chodzi o to, żeby było jednoznaczne wskazanie więzi  pozytywnej. Jest również kwestia dotycząca systemowego uregulowania sposobu ustalania wysokości  zadośćuczynienia. Być może zadośćuczynienia ryczałtowe byłyby w tym przypadku dobrym rozwiązaniem.  Konkludując, chcę powiedzieć, że projekt niewątpliwie jest potrzebny, ważny i zasługuje na pełną  aprobatę. Rekomendujemy kontynuowanie prac legislacyjnych na projektem. Bardzo dziękuję.  

Bolesław Piecha
Pani Marszałek! Wysoka Izbo! W imieniu Komisji  Zdrowia mam zaszczyt przedstawić sprawozdanie  Komisji Zdrowia zawarte w druku nr 1122-A o rządowym projekcie ustawy o zmianie ustawy o świad

Sprawozdawca
Pani Marszałek! Wysoka Izbo! Mam zaszczyt przedstawić sprawozdanie Komisji Administracji i Spraw  Wewnętrznych o rządowym projekcie ustawy o zmianie  ustawy o wykonywaniu działalności gospodarczej w zakresie wytwarzania i obrotu materiałami wybuchowymi, bronią, amunicją oraz wyrobami i technologią  o przeznaczeniu wojskowym lub policyjnym. W czasie drugiego czytania do tej ustawy wpłynęło osiem poprawek. Komisja w dniu wczorajszym rozpatrzyła zgłoszone poprawki i rekomenduje odrzucenie poprawki od 1. do 4. i przyjęcie poprawki od 5. do 8.  Jednocześnie komisja rekomenduje, aby nad poprawkami 2. i 4. głosować łącznie. I rekomenduje przyjęcie  całości ustawy. Dziękuję bardzo. 

Bolesław Piecha
Kto jest przeciw?  Kto się wstrzymał? Głosowało 454 posłów. 223 – za, 231 – przeciw,  nikt się nie wstrzymał. Stwierdzam, że Sejm poprawkę odrzucił. W 2. poprawce do art. 1 wnioskodawcy proponują  nowe brzmienie dodawanego pkt 1a.  Z poprawką tą łączy się 4. poprawka. Nad tymi poprawkami głosować będziemy łącznie. Komisja wnosi o ich odrzucenie. Głosujemy. Kto z pań i panów posłów jest za przyjęciem poprawek 2. i 4., zechce nacisnąć przycisk.  Kto jest przeciw?  Kto się wstrzymał? Głosowało 451 posłów. 222 – za, przeciw – 229,  nikt się nie wstrzymał. Stwierdzam, że Sejm poprawki odrzucił. W 3. poprawce do art. 3 ust. 1 pkt 1 w dodawanej  lit. e wnioskodawcy proponują, aby wyrazy „łuski amunicji artyleryjskiej” zastąpić wyrazami „niewystrzelone łuski amunicji artyleryjskiej”.  Komisja wnosi o jej odrzucenie.  Głosujemy. Kto z pań i panów posłów jest za przyjęciem 3. poprawki, zechce nacisnąć przycisk.  Kto jest przeciw?  Kto się wstrzymał? Głosowało 450 posłów. 200 – za, 221 – przeciw,  29 się wstrzymało. Stwierdzam, że Sejm poprawkę odrzucił. W 5. poprawce do art. 3 ust. 1 wnioskodawcy proponują nowe brzmienie dodawanego pkt 2a.  Komisja wnosi o jej przyjęcie. Głosujemy. Kto z pań i panów posłów jest za przyjęciem 5. poprawki, zechce nacisnąć przycisk.  Kto jest przeciw?  Kto się wstrzymał? Głosowało 454 posłów. 234 – za, 214 – przeciw,  6 się wstrzymało. Sejm poprawkę przyjął. W 6. poprawce do art. 61 ust. 4 pkt 1 wnioskodawcy proponują nowe brzmienie lit. c. Komisja wnosi o jej przyjęcie. Głosujemy. Kto z pań i panów posłów jest za przyjęciem 6. poprawki, zechce nacisnąć przycisk. Jeszcze nie za, bo jeszcze się nie wyświetliło.  Jestem szybsza niż maszyna.  Kto jest za? Kto jest przeciw? Kto się wstrzymał? Głosowało 453 posłów. 265 – za, 188 – przeciw,  nikt się nie wstrzymał. Stwierdzam, że Sejm poprawkę przyjął. W 7. poprawce wnioskodawcy proponują nowe  brzmienie pkt 6 w załączniku do ustawy w części  określającej definicję. Komisja wnosi o jej przyjęcie. Głosujemy. Kto z pań i panów posłów jest za przyjęciem 7. poprawki, zechce nacisnąć przycisk. Kto jest przeciw? Kto się wstrzymał?  Pokazuje. Głosowało 453 posłów. 238 – za, 215 – przeciw,  nikt się nie wstrzymał. Stwierdzam, że Sejm poprawkę przyjął. W 8. poprawce wnioskodawcy proponują nowe  brzmienie pkt 5 w załączniku do ustawy w części Kategoria A. Komisja wnosi o jej przyjęcie. Głosujemy. Kto z pań i panów posłów jest za przyjęciem 8. poprawki, zechce nacisnąć przycisk. Kto jest przeciw? Kto się wstrzymał? Głosowało 454 posłów. 246 – za, 207 – przeciw,  1 się wstrzymał. Sejm poprawkę przyjął. Przystępujemy do głosowania nad całością projektu ustawy. Kto z pań i panów posłów jest za przyjęciem w całości projektu ustawy w brzmieniu z druku nr 1149,  wraz z przyjętymi poprawkami, zechce nacisnąć  przycisk. Kto jest przeciw? Kto się wstrzymał? Głosowało 452 posłów. 437 – za, 13 – przeciw,  2 się wstrzymało. Sejm uchwalił ustawę o zmianie ustawy o wykonywaniu działalności gospodarczej w zakresie wytwarzania i obrotu materiałami wybuchowymi, bronią,  amunicją oraz wyrobami i technologią o przeznaczeniu wojskowym lub policyjnym.  Powracamy do rozpatrzenia punktu 9. porządku dziennego: Sprawozdanie Komisji Administracji i Spraw Wewnętrznych o rządowym projekcie  ustawy o zmianie ustawy o bezpieczeństwie osób  przebywających na obszarach wodnych. Dodatkowe sprawozdanie komisji to druk nr 1150-A. Przystępujemy do trzeciego czytania.  Proszę pana posła Mieczysława Baszkę o przedstawienie dodatkowego sprawozdania komisji. 

Sprawozdawca
Pani Marszałek! Wysoka Izbo! W drugim czytaniu zgłoszono dwie poprawki. Komisja Administracji  i Spraw Wewnętrznych w dniu 19 maja rozpatrzyła  poprawki. Komisja w głosowaniu odrzuciła poprawki,  łącznie głosowano nad 1. i 2. Natomiast komisja przy

Beata Strzałka
Pani Marszałek! Wysoka Izbo! Mam zaszczyt  przedstawić dodatkowe sprawozdanie Komisji Polityki Społecznej i Rodziny o rządowym projekcie ustawy o zmianie niektórych ustaw związanych ze świadczeniami na rzecz rodziny, druki nr 1015 i 1148. Sejm na posiedzeniu w dniu 19 maja, zgodnie  z art. 47 ust. 1 regulaminu Sejmu, skierował ponownie  projekt ustawy do Komisji Polityki Społecznej i Rodziny  w celu rozpatrzenia dwóch poprawek zgłoszonych  w drugim czytaniu. Komisja po rozpatrzeniu poprawek  na wczorajszym posiedzeniu wnosi, aby Wysoka Izba  poprawki odrzuciła, a tym samym przyjęła projekt ustawy bez poprawek. Dziękuję.  

Mieczysław Baszko
Głosowało 452 posłów. 214 – za, 229 – przeciw,  9 się wstrzymało. Sejm poprawkę odrzucił. W 2. poprawce do art. 18 ust. 1, 2 i 4 wnioskodawcy proponują m.in., aby pierwsza waloryzacja kwoty  dochodu uprawniającej do otrzymania świadczenia  z funduszu alimentacyjnego została przeprowadzona  w 2022 r. Komisja wnosi o odrzucenie tej poprawki. Głosujemy. Kto z pań i panów posłów jest za przyjęciem 2. poprawki, zechce nacisnąć przycisk. Kto jest przeciw? Kto się wstrzymał?  Głosowało 452 posłów. 213 – za, 228 – przeciw,  11 się wstrzymało. Sejm poprawkę odrzucił. Przystępujemy do głosowania nad całością projektu ustawy. Kto z pań i panów posłów jest za przyjęciem w całości projektu ustawy w brzmieniu z druku nr 1148,  zechce nacisnąć przycisk. Kto jest przeciw? Kto się wstrzymał? Głosowało 451 posłów. 447 – za, przeciw – 3, 1 się  wstrzymał. Sejm uchwalił ustawę o zmianie niektórych ustaw  związanych ze świadczeniami na rzecz rodziny. Powracamy do rozpatrzenia punktu 11. porządku dziennego: Sprawozdanie Komisji Polityki Społecznej i Rodziny o rządowym projekcie  ustawy o zmianie ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych  chorób zakaźnych oraz wywołanych nimi sytuacji kryzysowych oraz niektórych innych ustaw. Dodatkowe sprawozdanie komisji to druk nr 1169-A. Przystępujemy do trzeciego czytania. Proszę panią poseł Elżbietę Dudę o przedstawienie dodatkowego sprawozdania komisji. 

Elżbieta Duda
Szanowna Pani Marszałek! Wysoka Izbo! Mam  zaszczyt przedstawić dodatkowe sprawozdanie Komisji Polityki Społecznej i Rodziny o rządowym projekcie  ustawy o zmianie ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  oraz niektórych innych ustaw, druki nr 1145 i 1145-A. Sejm na 30. posiedzeniu w dniu 19 maja 2021 r.  zgodnie z art. 47 ust. 1 regulaminu Sejmu skierował  ponownie projekt ustawy zawarty w druku nr 1169  do Komisji Polityki Społecznej i Rodziny w celu rozpatrzenia poprawek zgłoszonych w drugim czytaniu. Komisja Polityki Społecznej i Rodziny po rozpatrzeniu poprawek na posiedzeniu w dniu 19 maja  2021 r. wnosi, by Wysoki Sejm raczył następujące  poprawki przyjąć: poprawki 6., 7. i 14., natomiast odrzucić poprawki: 1., 2., 3., 4., 5., 8., 9., 10., 11., 12. i 13.  Dziękuję bardzo.   

Sprawozdawca
Szanowna Pani Marszałek! Wysoka Izbo! W dniu  dzisiejszym w czasie drugiego czytania do ustawy  o zmianie ustawy o podatku VAT zgłoszono jedną poprawkę. Komisja Finansów Publicznych po jej rozpatrzeniu nie rekomenduje przyjęcia tej poprawki i rekomenduje przyjęcie całej ustawy. Dziękuję bardzo.   

Zdzisław Sipiera
Pani Marszałek! Wysoka Izbo! Sprawozdanie Komisji Administracji i Spraw Wewnętrznych o uchwale Senatu w sprawie ustawy o zmianie ustawy o dowodach osobistych oraz niektórych innych ustaw,  druk nr 1154. 

Tomasz Zieliński
Pani Marszałek! Wysoka Izbo! Przedstawiam sprawozdanie Komisji Edukacji, Nauki i Młodzieży oraz  Komisji Samorządu Terytorialnego i Polityki Regionalnej o uchwale Senatu w sprawie ustawy o zmianie  ustawy o szczególnych rozwiązaniach związanych  z zapobieganiem, przeciwdziałaniem i zwalczaniem  COVID-19, innych chorób zakaźnych oraz wywołanych nimi sytuacji kryzysowych oraz niektórych innych ustaw, druk nr 1152. Połączone komisje na posiedzeniu w dniu 18 maja  rozpatrzyły cztery poprawki Senatu i wnoszą, aby Sejm  wszystkie poprawki odrzucił.  Jednocześnie komisje wnoszą, aby nad poprawką 1.  głosować łącznie z poprawkami 3. i 4. Dziękuję bardzo.  

Witold Czarnecki
Pani Marszałek! Wysoka Izbo! Komisja do Spraw  Energii, Klimatu i Aktywów Państwowych rozpatrywała uchwałę Senatu w sprawie ustawy o zmianie  ustawy o systemie handlu uprawnieniami do emisji  gazów cieplarnianych oraz innych ustaw. Senat zgłosił pięć poprawek do druku nr 1155. Komisja rekomenduje Wysokiej Izbie odrzucenie  wszystkich poprawek. Bardzo dziękuję.  

Mariusz Trepka
Pani Marszałek! Wysoka Izbo! Przedstawiam  sprawozdanie Komisji Infrastruktury o uchwale Senatu w sprawie ustawy o zmianie ustawy o autostradach płatnych oraz o Krajowym Funduszu Drogowym oraz niektórych innych ustaw, druk nr 1157. Komisja Infrastruktury po rozpatrzeniu powyższej uchwały na posiedzeniu w dniu 19 maja 2021 r.  wnosi do Wysokiego Sejmu o odrzucenie uchwały  Senatu. Dziękuję.  

Witold Czarnecki
Pani Marszałek! Wysoka Izbo! Komisja do Spraw  Energii, Klimatu i Aktywów Państwowych rozpatrywała ustawę o zmianie ustawy – Prawo energetyczne.  Senat zaproponował 23 poprawki. Komisja zgrupowała poprawki w dwa bloki. Komisja rekomenduje  Wysokiej Izbie przyjęcie wszystkich poprawek Senatu. Dziękuję bardzo.   

Sprawozdawca
Pani Marszałek! Wysoka Izbo! Na dzisiejszym posiedzeniu Komisji Polityki Społecznej i Rodziny odrzucono uchwałę Senatu dotyczącą odrzucenia ustawy o wsparciu rodziny i systemu pieczy zastępczej.  Dziękuję bardzo.   

Krzysztof Lipiec
Dziękuję bardzo. Pani Marszałek! Wysoka Izbo Mam przyjemność  w imieniu Komisji Sprawiedliwości i Praw Człowieka  przedstawić stanowisko wobec uchwały Senatu w sprawie ustawy o zmianie ustawy – Kodeks karny oraz  niektórych innych ustaw. Komisja Sprawiedliwości i Praw Człowieka po  rozpatrzeniu tej uchwały stwierdza, że Senat wprowadził do wymienionej ustawy trzy poprawki. Komisja zaopiniowała je negatywnie i wnosi, Wysoki Sejmie, o ich odrzucenie. Pragnę przypomnieć Wysokiemu Sejmowi, że nowelizacja ustawy – Kodeks karny jest związana z ostateczną implementacją do polskiego porządku prawnego  unijnych przepisów o zwalczaniu terroryzmu. Dziękuję  bardzo. 

Anna Paluch
Dziękuję bardzo.  Pani Marszałek! Wysoka Izbo! Do ustawy o ochronie praw nabywcy lokalu mieszkalnego lub domu  jednorodzinnego oraz Deweloperskim Funduszu Gwarancyjnym z druku nr 1158 Senat uchwalił 16 poprawek. Zostały one skierowane do Komisji Infrastruktury, która rozpatrzyła je 19 maja. Po rozpatrzeniu  poprawek Komisja Infrastruktury rekomenduje Wysokiej Izbie: przyjąć poprawki 1. i 6. głosowane łącznie, przyjąć poprawki  5. i 8., poprawki 12. i 14. głosowane łącznie oraz poprawkę 13. Wszystkie wymienione poprawki mają charakter redakcyjny i legislacyjny.  Natomiast jeśli chodzi o poprawki 2., 3. i 4. komisja rekomenduje Wysokiej Izbie ich odrzucenie. Zwłaszcza poprawka 2. rodzi podejrzenie niekonstytucyjności, ponieważ skutkuje tym, że takie same podmioty  w takich samych warunkach będą traktowane w inny  sposób. Nabywcy, którzy będą wpłacać środki na otwarte mieszkaniowe rachunki powiernicze, będą traktowani inaczej niż nabywcy korzystający z zamkniętych mieszkaniowych rachunków powierniczych.  Budzi to więc po prostu oczywiste podejrzenie o niekonstytucyjność. Poprawki 2., 3. i 4. należy odrzucić. Poprawki 7.  i 9. głosowane łącznie także należy odrzucić. Poprawki 10. i 11. należy odrzucić. Należy także odrzucić  poprawki 15. i 16. głosowane łącznie. Wszystkie poprawki, w przypadku których komisja rekomenduje  odrzucenie, obniżają poziom ochrony nabywców lokali. Dziękuję bardzo.   

Krzysztof Lipiec
Bardzo dziękuję. Pani Marszałek! Wysoka Izbo! Przedstawiam  sprawozdanie Komisji Sprawiedliwości i Praw Człowieka w sprawie listy kandydatów na członka Krajowej Rady Sądownictwa.  Pani marszałek stosownie do przepisów regulaminu Sejmu i ustawy o Krajowej Radzie Sądownictwa przedstawiła komisji dokument w sprawie wyboru kandydata sędziego na członka Krajowej Rady  Sądownictwa wskazanego przez Klub Parlamentarny w druku nr 1124. Komisja Sprawiedliwości i Praw Człowieka stosownie do dyspozycji ustawy o Krajowej Radzie Sądownictwa na posiedzeniu w dniu 18 maja 2021 r.  ustaliła listę kandydatów. Ta lista zawiera jedną pozycję, jedno nazwisko. Kandydatem do Krajowej Rady  Sądownictwa jest pani sędzia Katarzyna Ewelina  Chmura.  W imieniu Komisji Sprawiedliwości i Praw Człowieka proszę o zatwierdzenie tej listy, a więc wskazanie  na wybór pani sędzi Katarzyny Eweliny Chmury. Dziękuję bardzo.  

Kamila Gasiuk-Pihowicz
Pani Marszałek! Wysoka Izbo! Dzisiaj politycy  PiS będą wybierali sędziowskiego członka Krajowej  Rady Sądownictwa. My jako klub nie przyłożymy do  tego ręki. Jest to na wskroś niezgodne z polską konstytucją. Art. 187 mówi jasno o tym, że Sejm ma prawo wybrać czterech członków przedstawicieli Krajowej Rady Sądownictwa, czterech i ani jednego więcej. Wysoka Izbo! Wszyscy na tej sali wiedzą, że wybór  sędziowskich członków do Krajowej Rady Sądownictwa jest niezgodny z konstytucją. Wiedzą to posłowie,  wiedzą to także kandydaci, ale wiedzą to też wszyscy  prawnicy w Polsce. Proszę spojrzeć, z 10 tys. sędziów  w Polsce do instytucji cieszącej się niegdyś szacunkiem, poważaniem, stojącej niegdyś na straży niezależności polskiego wymiaru sprawiedliwości kandydują dzisiaj zaledwie trzy osoby. Są to dwie nikomu  nieznane panie i człowiek, o którym media pisały, że  miał być określany mianem herszta w grupie mającej  stać za kampanią hejtu. I nawet oni są popierani  w większości tylko przez sędziów, którzy coś od tej  władzy otrzymali. Pod ich listami poparcia podpisali się w większości sędziowie, którzy coś tej władzy  zawdzięczają, czy to awans, czy funkcję prezesa, czy  coś innego.  

Krzysztof Śmiszek
Pani Marszałek! Wysoka Izbo! Muszę przyznać,  że zabieranie głosu w tej sprawie przychodzi mi z największą trudnością. Jako prawnik, ale i obywatel,  najzwyczajniej w świecie mam poczucie uczestnictwa  w jakiejś koszmarnej procedurze, w której jak gdyby  nigdy nic partia rządząca wystawia kandydatkę do  Krajowej Rady Sądownictwa, która w świetle konstytucji, uchwał Sądu Najwyższego, orzecznictwa sądów  międzynarodowych nie spełnia podstawowego kryterium, czyli kryterium niezależności, oraz kryterium działania na podstawie solidnego prawa. Mam poczucie najwyższego zażenowania i to moje  poczucie najwyższego zażenowania podzielają nie  tylko członkowie i członkinie klubu Lewicy, ale i setki tysięcy obywateli i obywatelek, którzy od lat angażują się w obronę niezawisłych sędziów i niezależności sądów. Dzisiaj partia rządząca, zasłaniając się bezprawnymi przepisami, udaje, że kandydatką do KRS-u jest  przedstawicielka środowiska sędziowskiego. A tak naprawdę wbrew wymogowi konstytucyjnemu jest kandydatką władzy ustawodawczej. 2017 r. – Sejm dokonuje największego zamachu na niezależność sądową,  jakim jest wygaszenie kadencji sędziów KRS. 2020 r.,  styczeń – bezprecedensowa uchwała połączonych izb  Sądu Najwyższego, cywilnej, karnej, pracy i ubezpieczeń społecznych, które stwierdziły co? Że sędziowie  zasiadający w KRS-ie nie są uprawomocnieni. Podobnie TSUE i ETPCZ.  Czego jeszcze potrzebujemy, aby stwierdzić, że mamy  do czynienia z farsą demokracji? Wysoka Izbo! Lewica nie będzie uczestniczyła  w tej farsie, bo niby-wybór do niby-KRS byłby zdradą  obywateli. Nie wpiszemy się w zakłamany scenariusz  i nie przejdziemy nad tym głosowaniem, udając, że  uzupełniamy skład konstytucyjnego organu.  KRS wydaje zatrute owoce. Nominuje sędziów,  którzy potem wydają wyroki, które można obalać  z uwagi na fakt, że wydawali je niesędziowie. Lewica  nie przyłoży ręki do pogłębiania chaosu prawnego  w naszym kraju . I nie chcemy nawet rozmawiać o tym, czy kandydatka ma kwalifikacje do  zasiadania w KRS, czy też nie, bo sama taka debata  powoduje uprawomocnienie tej nielegalnej instytucji.  Dziękuję bardzo.  

Jacek Protasiewicz
Dziękuję. Pani Marszałek! Panie i Panowie Posłowie! Prawo  i Sprawiedliwość w ramach procesu wieloletniego już  dewastowania polskiego wymiaru sprawiedliwości  zamieniło konstytucyjny organ obdarzony szacunkiem, zarówno wewnątrz kraju, jak i na arenie międzynarodowej, jakim była Krajowa Rada Sądownictwa, w siedlisko prymitywnych hejterów internetowych, którzy skupiają się – do niedawna jeszcze było  o tym głośno – na tym, jak najwięcej kasy wyciągnąć  za tzw. diety, nawet za czytanie literatury, zdaje się,  w czytelniach czy w bibliotekach. To znaczy wstyd,  najgorszy rodzaj prostactwa, najgorszy rodzaj zachłanności. Taka jest dzisiaj Krajowa Rada Sądownictwa.  Ale dla obywateli polskich najważniejsze jest to,  że już wiedzą po wyroku Europejskiego Trybunału  Praw Człowieka w Strasburgu, całkiem niedawno wydanym, że sędziowie, którzy orzekają w takich w sądach po powołaniu przez Krajową Radę Sądownictwa że takie wyroki mogą być podważone. Mogą  być skutecznie podważone nie przez organa Unii Europejskiej, tylko przez Europejski Trybunał Praw  Człowieka, organizację, która stoi na straży praworządności krajów członkowskich, ma siedzibę w Strasburgu i nie ma wiele wspólnego z Unią Europejską.  Warto o tym przypomnieć. Dlatego, podzielając poglądy klubów opozycyjnych, wypowiedziane tutaj wcześniej   klub Koalicji Polskiej będzie jednak w tym głosowaniu uczestniczył, oczywiście głosując przeciwko  tej kandydaturze. Dlatego że wierzymy, iż ani 2/3  w pierwszym głosowaniu, ani 50% plus jeden w drugim głosowaniu ta kandydatura nie uzyska. Niezależnie od jej kwalifikacji, tylko ze względu na to, że  jest to  dalszą częścią dewastacji polskiego  wymiaru sprawiedliwości. Dziękuję.  

Tomasz Zimoch
Pani Marszałek! Wysoki Sejmie! Szkoda, że poseł  sprawozdawca dokładniej nie powiedział, jak przebiegało posiedzenie komisji sprawiedliwości. W tej sprawie właściwie należałoby milczeć, wyjąć karty i wyjść  z sali plenarnej. Popieranie jakichkolwiek kandydatów do tak wadliwie ukształtowanej i tak nieprawidłowo funkcjonującej neo-KRS byłoby wspieraniem działania instytucji, która działa wbrew swej konstytucyjnej misji i przyczynia się do pogłębiania chaosu prawnego w Polsce.  Przyczynia się do pogłębiania chaosu, ale także osłabia standard prawa człowieka do sprawiedliwego i jawnego rozpatrzenia sprawy bez nieuzasadnionej zwłoki  przez właściwy, niezależny, bezstronny i niezawisły  sąd, o czym, jak już mówiliśmy na posiedzeniu komisji  sprawiedliwości, mówi art. 45 konstytucji. Dlatego Koło  Parlamentarne Polska 2050 nie weźmie udziału w tym  głosowaniu.  

Marek Ast
Pani Marszałek! Wysoka Izbo! W imieniu Klubu  Parlamentarnego Prawo i Sprawiedliwość chcę zwrócić uwagę na jedną rzecz. Państwo mówicie absolutnie nie na temat. Przedmiotem w tej chwili będzie  wybór uzupełniający sędziego do Krajowej Rady Sądownictwa.   W oparciu o ustawę o Krajowej Radzie Sądownictwa, która korzysta z domniemania konstytucyjności. Państwo nigdy nie zaskarżyliście tej ustawy  a trybunał już się wypowiedział na temat zgodności działania z konstytucją Krajowej Rady Sądownictwa.   W tej sytuacji oczywiście Klub Parlamentarny  Prawo i Sprawiedliwość będzie głosował za kandydaturą pani Katarzyny Chmury. Dziękuję.      

Barbara Bartuś
Dziękuję.  Szanowny Panie Marszałku! Wysoka Izbo! Panie  Ministrze! Mam zaszczyt w imieniu Komisji Ustawodawczej przedstawić projekt ustawy o zmianie usta-wy – Kodeks postępowania administracyjnego, zawarty w druku sejmowym nr 1090. Projektowana ustawa ma na celu dostosowanie  systemu prawa do wyroku Trybunału Konstytucyjnego z 12 maja 2015 r., stwierdzającego niezgodność  art. 156 § 2 ustawy – Kodeks postępowania administracyjnego z konstytucją. Sentencja powołanego orzeczenia została opublikowana w Dz. U. z dnia 21 maja  2015 r. pod poz. 702. Trybunał Konstytucyjny orzekł, że art. 156 § 2 k.p.a.  w zakresie, w jakim nie wyłącza dopuszczalności stwierdzenia nieważności decyzji wydanej z rażącym naruszeniem prawa, gdy od wydania decyzji nastąpił znaczny  upływ czasu, a decyzja była podstawą nabycia prawa lub  ekspektatywy, jest niezgodny z art. 2 konstytucji. Trybunał Konstytucyjny w swoim orzeczeniu  przypomniał, że możliwość stwierdzenia nieważności  decyzji jest wyjątkiem od zasady poszanowania trwałości ostatecznej decyzji administracyjnej. Jednocześnie podniósł, że brak wyłączenia dopuszczalności  stwierdzenia nieważności decyzji administracyjnej  z przyczyny określonej w art. 156 § 1 pkt 2 k.p.a. po  znacznym upływie czasu skutkuje destabilizacją porządku prawnego, jeżeli decyzją przyznano stronie  ekspektatywę nabycia prawa, z której zamierza ona  skorzystać. W tym kontekście Trybunał zwrócił uwagę, że ustawodawca określając przesłanki stwierdzenia nieważności decyzji oraz zakres ich zastosowania, powinien brać pod uwagę wszystkie zasady  mieszczące się w klauzuli państwa prawnego przewidzianej w art. 2 konstytucji, a odstępstwa od zasady  trwałości decyzji ostatecznej nie powinny naruszać  wynikających z art. 2 konstytucji zasad bezpieczeństwa prawnego oraz ochrony zaufania jednostki do  państwa i stanowionego przez nie prawa. W konkluzji swego wyroku Trybunał podniósł, że  stabilizacja stanów faktycznych, po upływie określonego czasu, leży w interesie porządku publicznego.  Ponadto, zważywszy na tło faktyczne sprawy P46/13,  podkreślił, że z czasem wzrasta ryzyko prawne polegające na możliwości wykształcenia się odmiennej  linii orzeczniczej zarówno w stosunku do norm materialnych i procesowych, które legły u podstaw wydanej decyzji, jak i samej przesłanki rażącego naruszenia prawa. Wyrok Trybunału Konstytucyjnego, jako dotyczący tzw. pominięcia prawodawczego, a przy tym mający formułę zakresową, nie doprowadził do delegowania art. 156 § 2 k.p.a. z porządku prawnego. Dlatego też Trybunał w swoim orzeczeniu podkreślił, że  stwierdzenie niekonstytucyjności w zakresie pominięcia prawodawczego nakłada na ustawodawcę obowiązek rozszerzenia unormowania art. 156 § 2 k.p.a.,  przewidującego ograniczenia możliwości stwierdzenia nieważności decyzji administracyjnej wydanej  z rażącym naruszeniem prawa, gdy od wydania decyzji nastąpił znaczny upływ czasu, a decyzja była  podstawą nabycia prawa lub ekspektatywy. Szanowny Panie Marszałku! Wysoka Izbo! W imieniu Komisji Ustawodawczej proponuję, aby wszelkie  wady kwalifikowane jako rażące naruszenie prawa  były objęte 30-letnim terminem przedawnienia. Jest  to bowiem okres skorelowany z przewidzianym w Kodeksie cywilnym terminem zasiedzenia nieruchomości w złej wierze i wskazany w wyroku Naczelnego  Sądu Administracyjnego z 28 kwietnia 2017 r. Ten  termin NSA wskazał, rozpoznając skargę kasacyjną  od wyroku Wojewódzkiego Sądu Administracyjnego  w Warszawie z kwietnia 2015 r. Oceniając zarzuty kasacyjne w przedmiotowej sprawie, stwierdził, że w ocenie NSA okres, po którym niedopuszczalne byłoby  stwierdzenie nieważności decyzji z powodu rażącego  naruszenia prawa, powinien być znacząco dłuższy niż  w przypadku innych przyczyn. Przypomnę, że co do  zasady jest to 10 lat. NSA nawiązał do przepisów Kodeksu cywilnego dotyczących zasiedzenia. Z art. 172  § 2 k.c. wynika, że po upływie 30 lat posiadacz nieruchomości nabywa jej własność, choćby uzyskał posiadanie w złej wierze. I stąd w naszym projekcie zaproponowaliśmy właśnie ten 30-letni okres. W przepisach przejściowych proponujemy, aby do  postępowań o stwierdzenie nieważności decyzji wszczętych i niezakończonych przed dniem wejścia w życie  niniejszej ustawy stosować przepisy w brzmieniu nadanym niniejszą ustawą. W projekcie zaproponowaliśmy też 14-dniowy okres  vacatio legis. Naszym zdaniem jest to wystarczający  czas, który umożliwi tak organom stosującym prawo,  jak i adresatom decyzji zapoznanie się z wprowadzonymi zmianami. Dziękuję bardzo.   Dziękuję.  Szanowny Panie Marszałku! Wysoka Izbo! W ocenie Trybunału Konstytucyjnego ustawodawca ma wręcz  obowiązek kształtowania regulacji prawnych, które  będą sprzyjały wygaszaniu wraz z upływem czasu  stanu niepewności. Niezbędne jest zatem ustanowienie odpowiednich granic dopuszczalności stwierdzenia  nieważności decyzji. Trwałość decyzji organów władzy  publicznej nie może być pozorna. Taka pozorność występowałaby nie tylko, jeżeli ustawodawca nie przewidywałby ograniczeń wzruszalności ostatecznych decyzji, ale również jeżeli ograniczenia te nie byłyby wystarczające dla zachowania zasady zaufania obywatela do państwa i zasady pewności prawa. Ustawodawca nie może z jednej strony deklarować trwałości decyzji z uwagi na jej ostateczność,  a z drugiej strony przewidywać nieograniczoną terminem możliwość wzruszania decyzji, na podstawie której strona nabyła prawo lub ekspektatywę.  W szczególności następuje to w razie powołania się  na otwartą i nieostrą przesłankę rażącego naruszenia prawa. My w uzasadnieniu, w komisji powoływaliśmy się  na wyrok sądu administracyjnego wskazujący na  30-letni okres, który byłby właściwy dla przyjęcia  właśnie niemożności stwierdzenia nieważności takich decyzji. Ale chciałam też zwrócić uwagę na wyrok dużo późniejszy, bo z 15 czerwca 2020 r. Tam Naczelny Sąd Administracyjny stwierdził, że możliwość  stwierdzenia nieważności decyzji wydanej z rażącym  naruszeniem prawa, mocą której nastąpiło nabycie  prawa lub ekspektatywy nabycia praw, ograniczona  jest terminem 10 lat, liczonych od dnia doręczenia  lub ogłoszenia decyzji. Uwzględniając zasadę nadrzędności konstytucji,  art. 8 ust. 1, a ponadto zasady demokratycznego państwa prawnego, art. 2 konstytucji, oraz legalizmu,  art. 7 konstytucji Rzeczypospolitej Polskiej, należy  podkreślić, że działanie organów władzy publicznej  na podstawie i w granicach prawa oznacza przede  wszystkim działanie zgodnie z konstytucją, a w razie  wątpliwości co do jej zgodności – z uwzględnieniem  orzecznictwa Trybunału Konstytucyjnego. W konsekwencji Naczelny Sąd Administracyjny w tym orzeczeniu, w składzie rozpoznającym skargę na orzeczenie WSA, zajął stanowisko, iż możliwość stwierdzenia nieważności decyzji wydanej z rażącym naruszeniem prawa, mocą której nastąpiło nabycie prawa lub  ekspektatywy nabycia praw, ograniczona jest terminem 10 lat, liczonych od dnia doręczenia lub ogłoszenia decyzji. I takich wyroków naczelnego sądu jest  więcej. W odniesieniu do tego projektu wpłynęły też  opinie, m.in. Prokuratorii Generalnej, która wskazuje, że ten 30-letni termin jest za długi. Są też inne  wątpliwości.  W imieniu Klubu Parlamentarnego Prawo i Sprawiedliwość pragnę podkreślić, że co do zasady popieramy projekt, kierunek zmian zaproponowany przez  Komisję Ustawodawczą i wnioskujemy o przekazanie  tego projektu do dalszych prac do komisji do spraw  zmian w kodyfikacjach celem opracowania, dalszego  przygotowania i w konsekwencji – do uchwalenia.  Chciałam tu podkreślić, że Komisja Ustawodawcza w swoim projekcie tak naprawdę tylko wykonywała orzeczenie Trybunału Konstytucyjnego. W moim  przekonaniu, dokonując zmiany w Kodeksie postępowania administracyjnego, należałoby popatrzeć szerzej, na cały przepis art. 156 § 2. Ten przepis mówi  nie tylko o rażącym naruszeniu prawa, art. 156 § 1  pkt 2 mówi o decyzjach wydanych bez podstawy  prawnej lub z rażącym naruszeniem prawa i dlatego  też w moim przekonaniu ten projekt jeszcze musi być  przeprocedowany. Dlatego, tak jak powiedziałam na  wstępie, opowiadamy się za skierowaniem tego projektu do dalszych prac. Dziękuję bardzo.   

Tadeusz Zwiefka
 Szanowny Panie Marszałku! Wysoka Izbo! Wyrażam duże zadowolenie z powodu faktu, iż nastąpiło  przedłożenie ze strony Komisji Ustawodawczej projektu w tak istotnej kwestii jak uznanie i konsekwentne wdrożenie legislacyjne orzeczenia Trybunału Konstytucyjnego z 2015 r. w sprawie, która jest  istotna dla wielu indywidualnych obywateli, ale także dla podmiotów gospodarczych funkcjonujących  w naszym kraju.  To już trzecie podejście, trzecia próba załatwienia  tej kwestii. Pierwsza miała miejsce w roku 2016, kiedy Komisja Ustawodawcza polskiego Senatu podjęła  prace w tej właśnie kwestii, ale one niestety nie zakończyły się powodzeniem. Później była próba generalnego podejścia do reformy Kodeksu postępowania  administracyjnego – również zakończona niepowodzeniem. I tym razem – mam nadzieję, że zgodnie ze  staropolskim powiedzeniem: do trzech razy sztuka  – po raz trzeci tym razem Sejm podejmuje prace, by  wypełnić orzeczenie Trybunału Konstytucyjnego.  Orzeczenie, które tak naprawdę nie zmienia niczego  w istniejącym porządku prawnym, wskazuje wszakże na lukę, która w nim się znajduje, mówimy tutaj  o art. 156 Kodeksu postępowania administracyjnego. W zasadzie w pełni mogę zgodzić się z uzasadnieniem, które zostało przedłożone przez Komisję Ustawodawczą. Natomiast z wnioskami, które zostały  wyciągnięte w tej kwestii – już niekoniecznie. Otóż  wydaje się, że zaproponowany termin na ewentualne  zamknięcie kwestii związanych z wydaniem naruszającej prawo decyzji administracyjnej, termin  30-letni, to termin zbyt długi. Przywołane wyroki  Naczelnego Sądu Administracyjnego oczywiście są  istotne. Brakuje mi wszakże opinii tegoż sądu. Nie  wiem, czy zwróciliśmy się o taką opinię, czy też powinniśmy to zrobić w najbliższej przyszłości, kontynuując prace nad tym projektem. Moje rozmowy z praktykami, a także z organami samorządu terytorialnego, a tam wydawane są decyzje administracyjne,  pokazują, że ten 30-letni termin wydaje się zbyt  długi z wielu powodów. Uzasadnienie jego przyjęcia  kwestią dotyczącą zasiedzenia nieruchomości w złej  wierze nie do końca mogę przyjąć jako właściwe, ponieważ w tej samej sprawie, czyli zasiedzenia nieru

Barbara Bartuś
chomości, ale na podstawie wadliwie wydanej czy obarczonej błędem prawnym decyzji administracyjnej, obowiązuje już tylko 10-letni termin przedawnienia.  A zatem, zwracając uwagę na fakt, iż niezbędne  są pewność prawna dla indywidualnych obywateli,  pewność obrotu prawnego, pewność funkcjonowania  podmiotów gospodarczych, ale także wewnętrzna  spójność już istniejących przepisów, skłaniałbym się  do skrócenia tego terminu, być może do 10 lat, tak  jak jest to w niektórych przypadkach enumeratywnie  wyliczonych w § 1 art. 156, być może nieco dłuższego  terminu. Ale po to, by znaleźć właściwe rozwiązanie,  niezbędne są dalsze prace. Chciałbym również zwrócić uwagę na fakt, że nie  do końca mogę się zgodzić z propozycją, aby sprawy,  które są już w toku, ale nie zakończyły się ostateczną  decyzją, były po wejściu w życie tej ustawy rozstrzygane w oparciu o te nowe przepisy. Wydaje mi się, iż  niewłaściwe jest rozpoczynanie procedury prawnej  w jednym porządku prawnym, a kończenie jej w innym porządku. Zatem sugerowałbym, abyśmy te  nowe przepisy odnieśli do spraw, które rozpoczną się  po wejściu w życie ustawy bądź które nie zostały rozpoczęte przed jej wejściem w życie. I trzecia kwestia, dotycząca vacatio legis. Pani  poseł Bartuś stwierdziła, że ten krótki okres kilkutygodniowy jest wystarczający. Wydaje się, że aby  właściwie przygotować się do stosowania tego nowego przepisu, lepszy byłby jednak okres kilkumiesięczny , przynajmniej 3-miesięczny, by wszyscy  rzeczywiście zdążyli się z tym nowym prawem zapoznać. To także pozwoliłoby ewentualnie osobom zainteresowanym, które mogłyby sprawę rozpocząć 

Tadeusz Zwiefka
Już kończę, panie marszałku, przepraszam  bardzo.  W imieniu Klubu Parlamentarnego Koalicja Obywatelska chciałbym prosić o przekazanie tego projektu do nadzwyczajnej komisji kodyfikacyjnej celem  kontynuowania prac nad tym projektem. Dziękuję  bardzo.  

Magdalena Biejat
Wysoka Izbo! Reprywatyzacja od lat jest źródłem  tragedii tysięcy obywateli. Utrudnia życie lokatorom,  posiadaczom i kupującym nieruchomości, rujnuje budżety samorządów i łamie życiorysy zwykłych ludzi.  Przez ostatnie ćwierć wieku na tej sali wypowiedziano na ten temat ocean słów, ale nie zrobiono właściwie nic.  Art. 156 Kodeksu postępowania administracyjnego jest źródłem tragedii ofiar reprywatyzacji, ale także bolączką wszystkich obywateli, którzy nie mogą  w pełni zaufać decyzjom, które zapadają w ich sprawach. Odwracanie decyzji administracyjnych po kilkudziesięciu latach od ich wydania, które jest istotą  reprywatyzacji, bulwersuje społeczeństwo, bo dotyka  elementarnego poczucia sprawiedliwości i praworządności. Z jednej strony stoi zasada legalizmu, która wymaga korygowania decyzji wydanych ze znaczącym naruszeniem prawa. Z drugiej strony są decyzje sprzed 60 lat, które dziś uznaje się za wadliwe,  ale dzięki którym podniesiono z gruzów stolicę, wybudowano setki szkół i budynków użyteczności publicznej, mieszkania komunalne i socjalne, mamy  parki, po których spacerują ludzie, w których bawią  się dzieci, mamy utrwalony przez ponad 60 lat porządek społeczny i prawny. W 2015 r. Trybunał Konstytucyjny orzekł, że  możliwość unieważniania decyzji administracyjnych  wydanych z rażącym naruszeniem prawa, od których  wydania upłynęło wiele lat, a decyzja była podstawą  nabycia praw lub ekspektatywy, którą umożliwia  obecnie art. 156 k.p.a., jest niezgodna z konstytucją.  Trybunał zobowiązał tym samym ustawodawcę do  zmiany tego przepisu. Niestety, mimo upływu 6 lat  rządów PiS, mimo wcześniejszych zapewnień Patryka Jakiego, że uporacie się ze sprawą warszawskiej i nie tylko warszawskiej reprywatyzacji, mimo  tego że podobno cenicie sobie porządek prawny – realnie nie zrobiliście nic. Ustawy reprywatyzacyjnej  jak nie było, tak nie ma, ciągle cofane są decyzje,  które zapadły ponad 60 lat temu, a ludzie nadal tracą dach nad głową. Na tym, że brakuje jasnych i ostatecznych przepisów regulujących to, jak zwracane są  przejęte przez Polskę Ludową grunty, cierpią przede  wszystkim lokatorzy, ale cierpi też cała reszta społeczeństwa. Na mocy art. 156 k.p.a. reprywatyzowane  są szkoły, domy kultury, budynki użyteczności publicznej, zabytki i parki, likwidowane są bazary, tak  jak ostatnio na warszawskiej Sadybie, samorządy  tracą tereny przewidziane pod usługi publiczne, nagle w gruzach legną plany powstania szkół czy przychodni zdrowia.  Dlatego nieustannie zabiegamy o uchwalenie ustawy reprywatyzacyjnej oraz doprecyzowanie obecnych  przepisów. Niestety, ustawa reprywatyzacyjna Lewicy, która kompleksowo i ostatecznie rozwiązuje problem reprywatyzacji, która uniemożliwia zwroty  w naturze, która ustala uczciwe wysokości odszkodowań, ustawa, którą stworzyliśmy w porozumieniu  

Tadeusz Zwiefka
z przedstawicielami lokatorów, którą szeroko konsultowaliśmy i która uzyskała aprobatę licznych ekspertów, nadal nie doczekała się uwagi ze strony pani  marszałek Sejmu i nie trafiła pod głosowanie. Ale  bezczynność Sejmu i koalicji rządzącej nie powstrzymuje dramatów ludzi. Lokatorzy mieszkań komunalnych i socjalnych ciągle obawiają się o to, czy nie  pojawią się roszczenia do ich domów. Tam gdzie te  roszczenia są, ludzie nie śpią po nocach, bojąc się, że  wyroki ostatecznie zapadną i będą musieli opuścić  domy, w których mieszkają całe życie. Na warszawskiej Pradze ratusz wstrzymuje podłączenie ogrzewania w kamienicach, skazując mieszkańców na  niebotycznie drogie ogrzewanie elektryczne, wpędzając ich w nędzę i w choroby. Brak przepisów ma  także ogromny wpływ na rynek mieszkaniowy. Ciągle przybywa bloków, które zostały wybudowane  w latach 60. czy 80. na gruntach, do których dzisiaj  znikąd pojawiają się roszczenia. To mieszkania, które ciężko sprzedać i równie ciężko kupić, bo banki  nie udzielają na nie kredytów hipotecznych, a spółdzielnie mieszkaniowe, do których należą, nie chcą  inwestować w ich remonty i modernizację. I trudno  im się dziwić.  Lewica poprze ten projekt, bo jest potrzebny obywatelom, w szczególności zaś mieszkańcom Warszawy, którym nadal zagraża reprywatyzacja. Obecnie  k.p.a. przewiduje 10-letni okres na odwrócenie wadliwych decyzji. Z niezrozumiałych przyczyn kodeks  przewiduje jednak wyjątki nieopatrzone żadnym  terminem. Zaliczają się do nich m.in. decyzje na  mocy tzw. dekretu Bieruta. Konstytucyjna zasada  pewności prawa, kluczowa dla stabilności państwa,  jego autorytetu oraz zaufania społecznego, wymaga,  aby przepisy te ujednolicić i uznać, że dla wszystkich decyzji przyjmujemy taki sam, 10-letni okres,  po którym uznaje się je za ostateczne i nieodwracalne. Dlatego złożymy stosowną poprawkę. Dziękuję.   

Krzysztof Paszyk
Bardzo dziękuję. Panie Marszałku! Wysoka Izbo! Panie Ministrze!  Jak podkreślają eksperci, to bardzo ważna zmiana  dla administracji publicznej i dla obywateli zainteresowanych decyzjami wywłaszczeniowymi. Gdyby zaczął obowiązywać przepis, który został zaproponowany w projekcie, nieważność wydanych dawniej  decyzji zostałaby wyłączona. W świetle dotychczasowych zaniechań ustawodawcy wniesioną obecnie do  Sejmu RP inicjatywę ustawodawczą należy ocenić  pozytywnie. Należy jednak zapytać, dlaczego musieliśmy taki  długo czekać na nowelizację. Od orzeczenia Trybunału Konstytucyjnego w tej sprawie mija już przecież  5 lat. Przyjęcie niezwykle długiego, bo 30-letniego  terminu przedawnienia, nie znajduje przekonujących  podstaw. Przeciwnie, może ono spotkać się z zarzutem zachwiania wewnętrznej spójności regulacji  art. 156 k.p.a., braku uwzględnienia współczesnych  potrzeb społeczno-gospodarczych, a także niekonsekwencji ustawodawcy wobec przeciwnych tendencji  zmian ustawowych obserwowanych w prawie materialnym. Mało przekonujący jest również flagowy i jedyny  argument projektodawców odwołujący się do przypadków decyzji przenoszących prawo własności nieruchomości. Można bowiem postawić pytanie: czemu  decyzja przenosząca prawo własności nieruchomości wydana z rażącym naruszeniem prawa może  podlegać stwierdzeniu nieważności przez okres  całych 30 lat, a tożsama decyzja przenosząca prawo  własności nieruchomości, lecz wydana przez organ  oczywiście niewłaściwy w sprawie – już jedynie przez  okres 10 lat? Czy rzeczywiście różnica w kategorii  wady prawnej decyzji może uzasadniać aż tak daleko  idące zróżnicowanie ochrony praw nabytych adresatów decyzji administracyjnej? Wydaje się, że argument z analogii do zasiedzenia  nieruchomości nie jest tutaj właściwy. Mógłby on stanowić co najwyżej podstawę do wprowadzenia szczegółowego okresu przedawnienia wzruszalności decyzji  przenoszących prawo własności nieruchomości z jakiejkolwiek przyczyny nieważności, nie zaś dla zróżnicowania okresu przedawnienia decyzji w zależności  od jej wady prawnej. Konkretne przypadki wad nieważności są na tyle silnie zróżnicowane, że próba  gradacji tych wad rodzajowo od najbardziej do najmniej poważnych jest ryzykowna, a już z całą pewnością nie powinna opierać się na intuicji niepopartej  żadnymi konkretnymi argumentami. Ze względu na przytoczone argumenty wydaje się,  że przedłożony w Sejmie projekt nowelizacji wymaga  jeszcze pogłębionej refleksji. Wydaje się, że nowelizacja art. 156 Kodeksu postępowania administracyjnego  powinna raczej zmierzać do jednakowego traktowania  przedawnienia stwierdzenia nieważności decyzji w odniesieniu do każdej z wad wskazanych w art. 156 § 1  k.p.a. Ewentualne odstępstwa od tej zasady powinny  odnosić się do poszczególnych kategorii decyzji,  np. wspomnianych w uzasadnieniu projektu decyzji  przenoszących prawo własności nieruchomości.  Niemniej jednak mimo wspomnianych wątpliwości jako klub Koalicja Polska – Polskie Stronnictwo  Ludowe uważamy, że Wysoka Izba powinna pracować  nad tym projektem, dalej doskonaląc go i wyjaśniając  wątpliwości, tak by udało się osiągnąć, wypracować  projekt w wersji pozwalającej na poparcie go również  przez nasz klub. Dziękuję bardzo. 

Krzysztof Tuduj
Szanowny Panie Marszałku! Panie Ministrze!  Wysoka Izbo! Na tę ustawę czekamy od 2016 r., od  wyroku Trybunału Konstytucyjnego. W międzyczasie powstała komisja do spraw reprywatyzacji warszawskich, która zagrzebała trwające kilkadziesiąt  lat postępowania w dalszych problemach prawnych.  Chciałbym zwrócić uwagę na fakt, że większość decyzji reprywatyzacyjnych mogło zostać wzruszonych  jedynie na podstawie istniejących już przesłanek  k.p.a., tj. m.in. wydania decyzji reprywatyzacyjnych  z rażącym naruszeniem prawa skierowanych do osoby niebędącej stroną czy wydania decyzji w wyniku  przestępstwa. Zamiast tego rząd zafundował nam rozrost prawodawstwa i biurokrację, który koniec końców  spotka się z oporem w sądownictwie administracyjnym, który paraliżuje z kolei pracę komisji reprywatyzacyjnej. Trybunał Konstytucyjny wskazywał już 12 maja  2015 r., że przesłanki do nadzwyczajnego zaskarżenia decyzji, tj. do stwierdzenia nieważności decyzji,  powinny obowiązywać znacznie dłużej niż 10 lat dotychczas przewidzianych w kodeksie. PiS rządzi od 2015 r. Gdyby miał dobrą wolę, by  rozwiązać m.in. sprawy dotyczące reprywatyzacji  warszawskich, ale także innych, to ten projekt zajmujący zaledwie jedną stronę, pojawiłby się dużo  wcześniej, bo na początku rządów PiS-u. W zamian  PiS zdecydował się na bardzo drogą kampanię wyborczą w Warszawie, która i tak zapewniła miażdżące  zwycięstwo kandydatowi totalnej opozycji. Sprawy dotyczące własności nieruchomości w Warszawie, a które  trwają już od dekretu Bieruta, nie zostały rozwiązane i nie zanosi się na to, aby komisja reprywatyzacyjna miała je rozwiązać. Mam nadzieję, że wypłacane  poszkodowanym odszkodowania nie będą podważane  przez kolejne rządy osób, które będą chciały zamieść  pod dywan aferę reprywatyzacyjną. Apeluję z tego miejsca: nie psujcie państwo prawa,  częściej zaglądajcie do orzeczeń sądów i trybunałów,  które w dużej mierze rozwiązują istniejące problemy.  30-letni termin przedawnienia nawiązuje do uregulowań Kodeksu cywilnego, tj. instytucji zasiedzenia  nieruchomości w złej wierze, i jest w tym przypadku  naszym zdaniem jak najbardziej prawidłowym rozwiązaniem. Dziękuję za uwagę. 

Hanna Gill-Piątek
Szanowny Panie Marszałku! Wysoka Izbo! Koło  Parlamentarne Polska 2050 zasadniczo popiera przedstawiony projekt ustawy jako wykonujący niezwykle  doniosły i słuszny wyrok Trybunału Konstytucyjnego z 2015 r. Jednakże proponujemy wniesienie do  tego projektu dwóch poprawek. W wyroku Trybunał Konstytucyjny stwierdził  zasadnie, że art. 156 § 2 k.p.a. w zakresie, w jakim  nie wyłącza dopuszczalności stwierdzenia nieważności decyzji wydanej z rażącym naruszeniem prawa,  gdy od wydania decyzji nastąpił znaczny upływ czasu, a decyzja była podstawą nabycia prawa lub ekspektatywy, jest niezgodny z wynikającą z art. 2 konstytucji zasadą zaufania obywateli do państwa.  Należy przypomnieć, że zmieniany artykuł dotyczy przypadków nadzwyczajnych, w których organ  administracji publicznej może stwierdzić nieważność  już wydanej, prawomocnej decyzji administracyjnej  pozostającej w obrocie prawnym. Tego typu decyzje  są zawsze trudne i mogą być podejmowane z wyjątkową starannością, gdyż eliminacja z obrotu już obowiązujących decyzji zawsze narusza interesy osób,  które w oparciu o te decyzje, często w dobrej wierze,  podejmowały różne działania i prowadziły swoje, często bardzo ważne, sprawy życiowe. Trybunał orzekał w tej sprawie, odpowiadając na  pytanie prawne zadane przez WSA w Warszawie na  kanwie sprawy reprywatyzacyjnej. To właśnie w sprawach reprywatyzacyjnych dochodziło bardzo często do  wzruszania na podstawie art. 156 ust. 1 pkt 4 k.p.a.  decyzji nacjonalizacyjnych wydanych dziesiątki lat  temu, co prowadziło niejednokrotnie do rewolucyjnych zmian w życiu wielu osób, nie tylko nowych  beneficjentów reprywatyzacji, ale także np. lokatorów  mieszkań w kamienicach komunalnych. Cieszę się  więc, że wyrok Trybunału Konstytucyjnego z 2015 r.,  choć miał charakter interpretacyjny i zakresowy, stał  się podstawą setek rozstrzygnięć sądów administracyjnych, które odmawiały wzruszania kolejnych decyzji zapadłych dziesiątki lat temu. Szkoda, że dopiero  dziś, po 6 latach od wydania orzeczenia, Sejm proceduje nad ustawą normalizującą w pełni tę kwestię  i wykonującą wyrok trybunału. Wydaje się jednak, że projekt ma dwie zasadnicze  wady. Po pierwsze, w uzasadnieniu projektu nie zostało dostatecznie wyjaśnione, dlaczego w art. 1 przyjęto  bardzo długi, bo aż 30-letni, termin przewidziany na  wzruszenie decyzji wydanych z rażącym naruszeniem  prawa, które były podstawą nabycia prawa lub powodowały uzasadnione oczekiwanie nabycia prawa. Termin 30-letni jest aż trzydziestokrotnie dłuższy od  10-letniego terminu przewidzianego w art. 156 § 2  k.p.a., obowiązującego w wypadku podważania decyzji wydanych z naruszeniem przepisów o właściwości  dotyczących spraw już poprzednio rozstrzygniętych  inną decyzją ostateczną, skierowanych do osoby niebędącej stroną w sprawie czy zawierających wadę powodującą jej nieważność z mocy prawa. Zawarte  w uzasadnieniu odniesienie terminu zasiedzenia nieruchomości w złej wierze do Kodeksu cywilnego należy uznać za błędne. Po pierwsze, jest to termin  prawa cywilnego nie zaś administracyjnego, dodatkowo setki tysięcy decyzji administracyjnych wydawanych jest codziennie w bardzo szerokiej gamie  spraw, nie tylko dotyczących nieruchomości. Polska 2050 proponuje zatem, aby wprowadzić  w tym wypadku termin 10-letni, taki sam jak w przypadku innych przesłanek stwierdzenia nieważności  decyzji z art. 156 k.p.a., o których była wcześniej  mowa. Należy zauważyć, że 30-letni termin należy  do najdłuższych terminów znanych polskiemu prawu. Wydaje się, że wprowadzenie tak długiego terminu nie wypełnia intencji wyroku TK, który dążył  do kompromisu między zasadą legalizmu a zasadą  zaufania obywatela do państwa. Termin 30-letni  przyznaje ewidentnie w dalszym ciągu zdecydowany  prymat zasadzie legalizmu, skoro pozwala wzruszać  decyzje zapadłe pokolenie wcześniej. Podważanie takich decyzji niemal zawsze będzie prowadziło do pogłębiania się chaosu prawnego i konieczności kaskadowego unieważniania kolejnych czynności prawnych podejmowanych już wiele lat temu, często przez  osoby fizyczne lub nieżyjące, lub osoby prawne nieistniejące. Jednocześnie Polska 2050 nie kwestionuje możliwości zastosowania nowych przepisów do postępowań w toku. Taka możliwość jest uzasadniona faktem obowiązywania już od 6 lat orzeczenia Trybunału Konstytucyjnego, które jest wykonywane niniejszym projektem ustawy. Uczestnicy obrotu mieli więc  od lat świadomość , że możliwość domagania się wzruszenia decyzji administracyjnych sprzed  dziesięcioleci jest przynajmniej prawnie wątpliwa. Wnosimy o pracę nad tym projektem w komisjach.  Dziękuję bardzo. 

Magdalena Łośko
Panie Marszałku! Wysoka Izbo! Projekt ustawy  przewiduje bardzo krótki okres vacatio legis. 14-dniowy termin wejścia w życie ustawy może utrudnić  organom wydającym decyzje administracyjne oraz  adresatom tych decyzji zapoznanie się ze zmianami  i zakończenie trwających postępowań administracyjnych. Stąd moje pytanie: Czy zostanie rozważona  możliwość wydłużenia tego terminu? Wątpliwości budzi też zapis dotyczący postępowań o stwierdzenie nieważności decyzji wszczętych  i niezakończonych przed dniem wejścia w życie nowelizacji. Stosuje się nowe przepisy. Czy autorzy projektu mają świadomość, że może to doprowadzić do  takiej sytuacji, że trwające postępowania o stwierdzenie nieważności decyzji administracyjnych nie  będą mogły zostać zakończone i rozstrzygnięte, mimo  że zostały wszczęte zgodnie z obowiązującym od lat  stanem prawnym? Dziękuję bardzo.  

Jan Szopiński
Panie Marszałku! Wysoka Izbo! Wprowadzenie  30-letniego okresu, w którym dopuszcza się możliwość  podważenia złej decyzji administracyjnej, może wydawać się celowe i dające gwarancję dochodzenia swoich  roszczeń w wydłużonym czasie. Jednak wraz z upływem czasu wzrasta prawdopodobieństwo wystąpienia  okoliczności powodujących nieodwracalność skutków  decyzji administracyjnej wydanej z naruszeniem prawa. Mam pytanie do rządu, czy nie obawia się, że sytuacja taka może doprowadzić do rozchwiania systemu prawnego, w którym z jednej strony decyzja administracyjna powinna zostać podważona, a z drugiej  strony skutki owej decyzji nie mogą zostać odwrócone.  Prowadzi to do powstania sytuacji niejednoznacznych,  które przecież chcemy wyeliminować z naszego systemu prawnego. Dziękuję. 

Grzegorz Rusiecki
Panie Marszałku! Wysoka Izbo! Projektowana  ustawa przewiduje zmianę w art. 156 Kodeksu postępowania administracyjnego przez dodanie nowego  § 3, zgodnie z którym nie stwierdza się nieważności  decyzji, która została wydana z rażącym naruszeniem prawa, jeżeli od dnia jej doręczenia lub ogłoszenia upłynęło 30 lat, a decyzja ta była podstawą nabycia prawa lub stwarza uzasadnione oczekiwanie na

Hanna Gill-Piątek
bycia prawa. To jest wykonanie wyroku Trybunału  Konstytucyjnego z 2015 r. i tutaj nie ma wątpliwości. Natomiast wątpliwości są przynajmniej w trzech  obszarach. Pierwszy to ten długi, 30-letni okres, na  który m.in. zwraca również uwagę prezes Prokuratorii Generalnej Rzeczypospolitej Polskiej. Drugą  kwestią jest zastosowanie tych przepisów do postępowań, które już się toczą, co oznacza de facto przeprowadzenie ich od początku. I trzecie to ten 14-dniowy okres vacatio legis, który rzeczywiście jest chyba  zbyt krótki przede wszystkim na to, aby samorządy  mogły się dostatecznie przygotować. Z dużym optymizmem przyjąłem informację pani  poseł, że ten projekt ustawy będzie jeszcze dopracowywany , czyli będzie praca w komisjach.  Wydaje się, że jesteśmy w stanie dojść do dobrych  rozwiązań. Bardzo dziękuję.  

Krystyna Skowrońska
Szanowny Panie Marszałku! Wyrok Trybunału  Konstytucyjnego z 12 maja 2015 r. długo leżał, aż  wreszcie się doczekał projektu naprawczego w postaci wprowadzenia nowych przepisów w ustawie – Kodeks postępowania administracyjnego. W 2018 r.  rzecznik praw obywatelskich pytał ministra spraw  wewnętrznych i administracji pana ministra Brudzińskiego o zaawansowanie prac nad rozwiązaniem  tego problemu, o którym powiedział Trybunał Konstytucyjny. I co? Rozważano, jakie są orzeczenia sądowe w tej prawie. A zatem jaka jest dzisiaj decyzja resortu w sprawie przepisów intertemporalnych, czyli dotyczących  postępowań rozpoczętych a niezakończonych? Jakie  jest państwa stanowisko w sprawie terminu wejścia  w życie ustawy? Czy 30-letni okres jest okresem odpowiednim? I jeszcze raz  musicie się państwo przyznać, że nie wypełniacie wyroków Trybunału Konstytucyjnego. 5 albo 6 lat to długo, bardzo długo. 

Grzegorz Rusiecki
PSL – też krokodyle łzy. A co wy robiliście w koalicji z Platformą, kiedy Hanna Gronkiewicz Waltz i podlegli jej urzędnicy doprowadzili do tej wielkiej afery?    Pani Poseł Biejat! Z ubolewaniem przyjąłem dzisiaj pani słowa z tego powodu, że po pierwsze, Lewica, którą pani reprezentuje, przez 3 lata, 3 najcięższe  lata dla warszawskich lokatorów, kiedy byli wyrzucani na bruk, walczyli na sesjach rady miasta o swoją godność, ta Lewica była w koalicji z Platformą  Obywatelską.  Rozumiem, że może nie pani osobiście, ale mówię  o ugrupowaniu politycznym, które pani reprezentuje.  I pani mówi dzisiaj, że nic nie zrobiono w ostatnich  latach. Otóż zrobiono. Osoby odpowiedzialne za aferę odpowiadają karnie. Mieszkańcy nie są wyrzucani  z domów. Zabezpieczyliśmy poprzednio w ustawie  o UGN niemożność reprywatyzacji takich nieruchomości. Mieszkańcy pokrzywdzeni dostali odszkodowania. I teraz chronimy kolejne nieruchomości. To  jest bardzo ważny krok. Dlatego też bardzo dziękuję za to, że jednak mimo  wszytko, mimo że mamy różną ocenę przeszłości, i tej  bliższej, i dalszej, to jednak zgadzamy się, że ta ustawa  jest bardzo potrzebna. Mam nadzieję, że prace nad  nią w komisji dalekie będą od wytykania sobie nawzajem odpowiedzialności za stan obecny  z tego powodu, że państwo, mam wrażenie, po  prostu nie zauważyli tego, co się działo w ostatnich  latach. W ostatnich latach na szczęście problemy reprywatyzacji powoli znikają dzięki konsekwentnym  działaniom i zmianom legislacyjnym przyjmowanym  przez Wysoką Izbę, co również jest bardzo ważne dla  tego procesu, który – mam nadzieję – zostanie zamknięty w tym postępowaniu. Chodzi o uratowanie  kolejnych nieruchomości i uniknięcie kolejnych ludzkich dramatów. Bardzo dziękuję.  

Barbara Bartuś
Dziękuję. Szanowny Panie Marszałku! Wysoka Izbo! Szanowny Panie Ministrze! Po pierwsze, zwrócę się do  wszystkich klubów z podziękowaniem za to, że kluby  poparły kierunek, że w ogóle podejmujemy się tych  zmian, że ten projekt może trafić do komisji kodyfikacyjnej.  Natomiast chciałabym się odnieść do wystąpienia  pani poseł z Polski 2050, która bardzo krytykowała,  że nie ma żadnego uzasadnienia, jeżeli chodzi o to,  dlaczego 30 lat. Jeżeli pani poseł, która w imieniu  klubu występowała, spojrzałaby w uzasadnienie, to  tam dokładnie jest przywołanie wyroku Naczelnego  Sądu Administracyjnego z 2017 r. Dokładnie tam są  cytaty z tego wyroku. Ten wyrok był odpowiedzią na  skargę kasacyjną. Wnoszący skarżył się, bo chodziło  o decyzję, która była wydana przed 14 laty. I wtedy  właśnie Naczelny Sąd Administracyjny stwierdził, że  14 lat to za mało. Kiedy dochodzi do nabycia prawa  do nabycia nieruchomości, to powinny być stosowane  przepisy Kodeksu cywilnego, które mówią o zasiedzeniu. Dlatego też odnoszę się do tego pytania i do tego  okresu, bo takie pytania najczęściej padały. Bardzo cenne są te głosy. Powiem, że sama, mówiąc w imieniu klubu, mówiłam też o wyrokach, które mówiły o 10 latach. Dlatego w przypadku tego  okresu, czy to będzie 10, 20, 30, to będzie do przeprocedowania. Myślę, że tutaj będziemy zgodni. Dlaczego vacatio legis wynosi 14 dni? Dlatego że  nie potrzeba takiego standardowego vacatio legis  wynoszącego 30 dni, jakie stosujemy w przypadków  kodeksów, bo to jest wykonanie wyroku.  Przepisy przejściowe. Szanowni państwo, wyrok  Trybunału Konstytucyjnego jest z 2015 r. Już dzisiaj  sądy na podstawie tego wyroku orzekają, że nie można uchylać. Myślę, że to jest dobry punkt wyjścia do  prac w komisji nad tym projektem.  Jeszcze raz dziękuję wszystkim, którzy ten projekt popierają. Dziękuję bardzo.   

Grzegorz Lorek
Panie Marszałku! Wysoka Izbo! Niedawna rocznica uchwalenia Konstytucji 3 Maja skłoniła mnie  do przypomnienia jednego z twórców pochodzącego  z ziemi piotrkowskiej – Józefa Pawlikowskiego. Nie  wspomina się o nim w tym kontekście w podręcznikach, pamięta natomiast jego działalność z Tadeuszem Kościuszką.  Józef Pawlikowski urodził się w 1767 r. w niewielkim miasteczku Rozprza leżącym kilka kilometrów  od Piotrkowa. Niewiele wiadomo o jego młodzieńczym życiu. Pochodził z ubogiej szlachty, a jego ojciec  parał się kowalstwem. Edukację rozpoczął w słynnej  na cały kraj piotrkowskiej szkole prowadzonej przez  pijarów. Później studiował prawo w Krakowie. Dość  wcześnie rozpoczął działalność publiczną, bo już w wieku 20 lat, dając liczne dowody nie tylko dojrzałości,  ale także wyróżniającej go na tle ówczesnej klasy  rządzącej wiedzy społeczno-prawnej, którą miał.  Opublikował anonimowo kilka broszur, jednak mało  kto miał wątpliwość co do ich autorstwa. Jego teksty  dotyczyły sytuacji społeczno-politycznej na ziemiach  polskich. Dużo uwagi poświęcał zagadnieniu zniesienia poddaństwa chłopów. W roku 1789 publikuje  „Myśli polityczne dla Polski”.  Razem z Kołłątajem, Staszicem i Wybickim jest  w ścisłym kręgu twórców majowej jutrzenki 3 maja  1791 r. Po upadku konstytucji bierze czynny udział  w przygotowaniu do insurekcji kościuszkowskiej. Wysłany przez warszawskich patriotów do Krakowa  nakłaniał Tadeusza Kościuszkę do szybszego rozpoczęcia działań powstańczych. Po klęsce powstania  wyemigrował do Belgii, a później do Francji. W roku  1795 został jednym z sygnatariuszy Deputacji Polskiej – organizacji głoszącej zrównanie stanów i żądającej wolności osobistej dla włościan. Niedługo  potem zostaje osobistym sekretarzem Kościuszki.  Najprawdopodobniej pod wpływem tej przyjaźni napisał swoje najsłynniejsze dzieło pt. „Czy Polacy wybić się mogą na niepodległość”. Po raz kolejny wydał  swoje dzieło anonimowo. Autorstwo jeszcze w XIX w.  przypisywano Kościuszce. W toku badań udało się  jednak ustalić, iż to właśnie Pawlikowski przedstawił  owe śmiałe tezy. Odniósł się przede wszystkim do  braku zgody na popularny wówczas pogląd, iż odzyskanie niepodległości przez Polaków wymaga interwencji z zewnątrz, takich czy innych sojuszników.  Pawlikowski uważał, że odrodzenie narodowe i odzyskanie niepodległości może odbyć się tylko w wyniku  reform wewnętrznych, uświadomienia patriotycznego  i takiego też wychowania wszystkich klas społecznych. Był zdania, że Polacy powinni liczyć przede  wszystkim na własne siły, nie oglądając się na obcych.  Pisał: Naród żądający niepodległości potrzeba koniecznie, aby ufał w swoje siły. Jeżeli nie ma tego uczucia, jeżeli do utrzymania bytu swego nie idzie przez  własne usiłowania, ale przez obce wsparcie lub łaskę,  można śmiało powiedzieć, iż nie dojdzie ani szczęścia,  ani cnoty, ani sławy. Dziękuję.  

Waldemar Andzel
Panie Marszałku! Wysoka Izbo! Mam oświadczenie na temat akcji Szarych Szeregów w Celestynowie  w nocy z 19 na 20 maja 1943 r.  Pragnę przypomnieć, iż dokładnie 78 lat temu  w nocy z 19 na 20 maja 1943 r. grupy szturmowe  Szarych Szeregów podporządkowane Kedywowi Komendy Głównej Armii Krajowej na dworcu kolejowym w Celestynowie przeprowadziły jedną z najbardziej spektakularnych akcji, tj. odbicie transportu  więźniów do obozu Auschwitz. Dzięki akcji wolność  odzyskało 49 osób, zginęło dwóch oficerów Armii Krajowej i czterech Niemców. Dowodzącym akcją był Mieczysław Kurkowski ps. Mietek, a jednym z jego zastępców – Tadeusz Zawadzki ps. Zośka. Akcja zapisała się w pamięci jako brawurowa  i bezbłędna pomimo wielu nieprzewidzianych sytuacji, takich jak opóźnienie pociągu czy strzelanina.  Pamiętajmy o polskich harcerzach tworzących Szare  Szeregi i o żołnierzach Armii Krajowej. Każdy z nich  zasługuje na wieczny szacunek. Dziękuję bardzo.   

Magdalena Łośko
Panie Marszałku! Wysoka Izbo! W wielu miejscach w całej Polsce powstają wielkoprzemysłowe  chlewnie. Ich działalność wiąże się ze skażeniem powietrza siarkowodorem i amoniakiem, a także skażeniem wód powierzchniowych i podziemnych azotanami i azotynami. Odpady pochodzące z tych przedsiębiorstw często wylewane są na polach w pobliżu  zakładów. Ich legalna utylizacja jest bardzo kosztowna. Jak wskazują sami rolnicy, odpady te nie mają  nic wspólnego z naturalnym nawozem. Często zawierają m.in. antybiotyki, szkodliwe drobnoustroje i stanowią zagrożenie dla roślin, zwierząt i ludzi. Innym problemem związanym z działalnością takich miejsc jest uciążliwość zapachowa, która zdaniem lekarzy może powodować depresję, znużenie,  problemy oddechowe, bóle głowy, wymioty, podrażnienie oczu i gardła, a także problemy sercowo-naczyniowe.  Ekspansja wielkoprzemysłowych chlewni wpływa  również niekorzystnie na turystykę i agroturystykę.  Inwestorzy wykorzystują również luki w prawie, które pozwalają im na podział jednej inwestycji na kilka  mniejszych, sąsiadujących ze sobą. W takiej sytuacji  w dokumentacji widnieje kilka mniej uciążliwych  przedsięwzięć, a nie jedna, bardziej uciążliwa. Polscy konsumenci cenią jakość mięsa i wolą je  kupować z mniejszych, rodzinnych i ekologicznych  gospodarstw. Niestety, ekspansja wielkich chlewni  przemysłowych w sposób znaczący przyczynia się do  eliminowania takich gospodarstw z rynku. Realizacja kolejnych tego typu przedsięwzięć bez jakiejkolwiek kontroli będzie miała dramatyczne skutki ekonomiczne dla rolników prowadzących mniejsze i ekologiczne gospodarstwa. W 2016 r. w Ministerstwie Rolnictwa powołano  zespół mający na celu przeciwdziałać ekspansji wielkich ferm hodowlanych. Rok później, w 2017 r., resort  zapowiedział, że będzie dążyć do ograniczenia tego  typu inwestycji. Niestety, skończyło się jedynie na  zapowiedziach. W 2020 r. jako poseł na Sejm dwukrotnie interpelowałam w sprawie zapowiadanego  przez rząd projektu ustawy o minimalnej odległości  dla planowanego przedsięwzięcia sektora rolnictwa,  którego funkcjonowanie może wiązać się z ryzykiem  powstawania uciążliwości zapachowej. Wnosiłam  o podjęcie pilnych działań legislacyjnych, które wprowadzają ograniczenia w realizacji takich przedsięwzięć. Rząd najpierw przesunął prace na I kwartał  2020 r., następnie IV kwartał 2021 r. i I kwartał 2021 r.  Obecnie na stronach Rządowego Centrum Legislacji  brak jest jakichkolwiek informacji o jakichkolwiek  pracach. Ekspansja wielkich chlewni przemysłowych przyczynia się do eliminowania z rynku mniejszych, rodzinnych i ekologicznych gospodarstw rolnych. Stanowi też zagrożenie dla środowiska, roślin, zwierząt  i ludzi. Apeluję do rządu, aby zrealizował swoje zapowiedzi związane z przygotowaniem rozwiązań. Dziękuję.  

Sylwester Tułajew
Panie Marszałku! Wysoka Izbo! 16 maja obchodziliśmy bardzo radosne święto – 30-lecie powołania  Straży Granicznej.  Drodzy Funkcjonariusze Straży Granicznej! Drodzy Pracownicy Cywilni tej formacji! Z tego miejsca  chciałbym wam bardzo serdecznie podziękować za  waszą służbę, za waszą pracę na rzecz Rzeczypospolitej,  za waszą służbę na granicach naszego państwa. Wasza  postawa i wasza działalność są oceniane. W sposób niezwykle profesjonalny wypełniacie swoje zadania  i obowiązki. Wypełniacie je w sposób wzorowy. Tak  naprawdę formacja ma dopiero niespełna 30 lat, ale  bardzo często funkcjonariusze Straży Granicznej powołują się na funkcjonariuszy Korpusu Ochrony Pogranicza i przywołują ich pamięć. To właśnie z tych  tradycji czerpią, na te tradycje się powołują. Bardzo  się cieszę z tego powodu. Bardzo wam za to dziękuję,  że czerpiecie właśnie z tak pięknych źródeł, z tak  pięknych podstaw funkcjonariuszy Korpusu Ochrony  Pogranicza. Straż Graniczna to blisko 18 tys. osób. To ponad  14,5 tys. funkcjonariuszy i ponad 3 tys., prawie  3,5 tys. pracowników cywilnych. Straż Graniczna  jest wszędzie, bo przecież, kiedy patrzymy na strukturę, to Straż Graniczną stanowi dziewięć oddziałów,  to 69 przejść granicznych, to 96 posterunków Straży  Granicznej. Tak naprawdę Straż Graniczna jest  wszędzie. Jest na morzu, jest na lądzie, jest po prostu  wszędzie, również na lotniskach, bo tam także przecież nasi obywatele przekraczają granice. Ale Straż Graniczna jest również na misjach zagranicznych. Tutaj również bronicie granic Unii Europejskiej, ale także reprezentujecie Rzeczpospolitą.  Myślę o misjach zagranicznych w sposób szczególny:  w Macedonii Północnej – tam jesteśmy od 5 lat, tam  ponad 1200 funkcjonariuszy Straży Granicznej pełniło swoją misję. Ale to nie tylko Macedonia Północna, to również Słowenia, to również Włochy, to również Grecja, to również Węgry. Ostatni czas, czas  pandemii to również wasze niesamowite wsparcie,  jeżeli chodzi o pandemię, jeżeli chodzi o wykonywanie testów na koronawirusa, ta cała działalność na  granicach. Drodzy Funkcjonariusze! Drodzy Pracownicy Cywilni! Bardzo serdecznie jeszcze raz wam dziękuję.  Gratuluję tak pięknej postawy. Gratuluję wzorowego wypełniania obowiązków. Gratuluję tego ,  że tak profesjonalnie chronicie granic Rzeczypospolitej. Dziękuję bardzo.   

Tomasz Zieliński
Panie Marszałku! Wysoka Izbo! W tym roku mija  dokładnie 400 lat od nadania przez Tomasza Zamoyskiego, drugiego ordynata, wojewodę kijowskiego,  późniejszego kanclerza wielkiego koronnego przywileju lokacyjnego gminie miejskiej Tomaszów. Miało  to miejsce 25 maja 1621 r.  Początki powstania miasta Tomaszowa sięgają  pierwszych lat XVII w. Decyzję o jego utworzeniu  podjął Jan Zamoyski, ojciec Tomasza. Na gruntach  wsi Rogóźno postanowił założyć miasto leżące na  szlaku łączącym Warszawę ze Lwowem zwane Jelitowem. Po śmierci Jana Zamoyskiego dzieło to kontynuowała wdowa po hetmanie i kanclerzu Barbara  Zamoyska z Tarnowskich. Mamy informację z 1609 r.  dotyczącą postępów prac budowlanych, rozplanowania terenu, budowy rynku, ulic oraz zasiedlania miejscowości. Należy zaznaczyć, że autorem rozplanowania przestrzennego Jelitowa był prawdopodobnie  wybitny architekt Bernardo Morando, twórca koncepcji zabudowy Zamościa.  W 1612 r. wraz z osiągnięciem pełnoletności przez  Tomasza Zamoyskiego następuje zmiana nazwy Jelitowa na Tomaszów. Było to nawiązaniem do imienia  młodego ordynata i do św. Tomasza apostoła, patrona  rodu Zamoyskich. W 1613 r. Tomasz nadaje gminie  miejskiej herb z wizerunkiem św. Tomasza z włócznią w rękach i tarczą herbową z herbem Jelita u stóp.  W kolejnych latach przystąpiono do finalizacji  procesu lokacyjnego, którym zajmował się głównie  Maciej Leśniowski, podkomorzy, a następnie kasztelan bełski. Występuje on zresztą w dokumencie lokacyjnym Tomasza Zamoyskiego jako świadek. 25 maja  1621 r. w Zamościu Tomasz Zamoyski dokonał lokacji  miasta Tomaszów na prawie magdeburskim. W dokumencie lokacyjnym określono powinności mieszczan  wobec właściciela, władz miejskich oraz parafii. Właściciel miasta w trosce o jego prawidłowy rozwój określił również okres zwolnienia mieszczan ze wszystkich  ponoszonych ciężarów na 15 lat. Wykorzystując pobyt  króla Zygmunta III Wazy, który wyruszył na odsiecz  wojskom broniącym Chocimia, w obozie pod Tomaszowem, Zamoyski poprosił wraz z delegacją miejską  monarchę o potwierdzenie nadanego przywileju miastu. 7 października 1621 r. król Zygmunt nie tylko  zatwierdził wszystkie zapisy Zamoyskiego, lecz także  nadał miastu, co było bardzo korzystne dla rozwoju  handlu, prawo składu na sól z żup ruskich.  Przez pierwsze kilkadziesiąt lat miasto, wykorzystując swoje położenie, bardzo dobrze się rozwijało.  Ok. 1630 r. liczba jego mieszkańców wynosiła ponad  4 tys., zaś sam ośrodek był trzecim co do wielkości  po Bełzie i Busku miastem w województwie bełskim. W 400. rocznicę nadania praw miejskich miastu  Tomaszów należy złożyć hołd i podziękowanie wszystkim tym, którzy przyczynili się do jego powstania  i szybkiego rozwoju. Dziękuję także wszystkim historykom i regionalistom, na czele z prof. dr hab. Ryszardem Szczygłem, którzy poprzez szereg publikacji  przyczynili się do upowszechnienia historii miasta  Tomaszowa. Dziękuję bardzo.  

Sławomir Skwarek
Panie Marszałku! Wysoka Izbo! W dniu 16 maja  br. odbyło się uroczyste nadanie patronatu św. Jana  Pawła II miastu Dęblin, stolicy polskich skrzydeł.  Miało to miejsce podczas mszy świętej sprawowanej  w kościele św. Piusa pod przewodnictwem jego ekscelencji ks. bp. Kazimierza Gurdy w koncelebrze księży proboszczów dęblińskich parafii. W kościele zainstalowano relikwię św. Jana Pawła II, a miastu został  nadany patronat świętego papieża Polaka.  Już w 2018 r. dębliński oddział stowarzyszenia  „Civitas Christiana”, pragnąc uświetnić obchody  100-lecia odzyskania niepodległości, podjął inicjatywę pod nazwą: Św. Jan Paweł II patronem i orędownikiem miasta Dęblin. Zebrano wiele podpisów  mieszkańców. Komitet inicjatywy uchwałodawczej  wniósł pod obrady rady miasta projekt uchwały.  W dniu 28 marca 2019 r. została ona jednogłośnie  podjęta. Nastąpił ciąg wydarzeń, który zaowocował  wydaniem przez Kongregację ds. Kultu Bożego i Dyscypliny Sakramentu w Watykanie dekretu nadającego patronat.  W ramach przygotowań do uroczystości samorząd  we współpracy z parafiami, stowarzyszeniami, instytucjami kultury, jednostkami Wojska Polskiego zorganizował szereg wydarzeń przybliżających mieszkańcom postać św. Jana Pawła II. Pod patronatem  Muzeum Sił Powietrznych odbyła się konferencja  

Sylwester Tułajew
popularno-naukowa: Lotnicze świadectwa wizyt  św. Jana Pawła II do ojczyzny. Szanowni Mieszkańcy! Oddając miasto Dęblin,  stolicę polskich skrzydeł, pod patronat i orędownictwo św. Jana Pawła II, znaleźliście się w elitarnej  grupie ośmiu samorządów w Polsce. Dziękuję za zaproszenie na uroczystości. Cieszę się, że osobiście  mogłem w nich uczestniczyć. Gratuluję inicjatywy  i mam nadzieję, że przyczyni się ona do budowania  miasta silnego wspólnotami, zarówno tymi małymi,  jak rodziny czy stowarzyszenia, jak i tymi większymi, jak parafie, zakłady pracy czy jednostki wojskowe. Niech łączy was wspólnota samorządowa i postać  św. Jana Pawła II. Rozwijajcie skrzydła pod biało-czerwoną szachownicą dla pomyślności własnej,  miasta i ojczyzny. Dziękuję.  

Krzysztof Tuduj
Dziękuję, panie Marszałku. Panie Marszałku! Wysoka Izbo! Kilka dni temu  miał miejsce protest operatorów numerów alarmowych. To grupa zawodowa, której praca jest istotnym, można powiedzieć, nerwem systemu powiadamiania ratunkowego. To ci ludzie odbierają numer  alarmowy 112. Od jakości ich pracy, ich bystrości  i doświadczenia zależy ich odpowiednia reakcja na  zgłoszony wypadek czy inną niebezpieczną sytuację.  Ta grupa zawodowa jest nieliczna, ale bardzo istotna.  Ministerstwu Spraw Wewnętrznych i Administracji  łatwo jest unikać dialogu lub tylko go pozorować,  nie uwzględniając w żaden sposób uwag artykułowanych przez tę grupę właśnie ze względu na jej  wielkość. Manifestowali niedawno w Warszawie, ale  z powodu poczucia obowiązku i zrozumienia wagi  swojej pracy nie myślą w kategoriach strajku.  Rząd nie dość, że ich nie słucha, to jeszcze ich  pomija. W czasie zmagań z COVID-19 system powiadamiania ratunkowego, numer 112 był dodatkowo  obciążony, operatorzy mieli znacznie więcej pracy.  Rząd dofinansował medyków, dał personelowi niemedycznemu jednorazowe premie w wysokości 5 tys. zł,  które będą wypłacane w czerwcu, jak zapowiedział  premier Morawiecki. Operatorzy numerów alarmowych pytają, w czym są gorsi, że zostali pominięci,  skoro również są tą sytuacją dodatkowo obciążeni.  Apeluję z tego miejsca do premiera Morawieckiego,  aby tego nie różnicował i w tych dodatkach uwzględnił również operatorów numeru 112.  W środowisku istnieje uzasadniona obawa, że zmiana wynagrodzeń, ich rozwarstwienie w zależności od  stanowiska, które wynika z wprowadzonej ostatnio  nowelizacji dotyczącej tej grupy zawodowej, będzie minimalna i niewzbudzająca chęci do pozostawania  w tym zawodzie. Ponadto podniesienie minimalnego  wynagrodzenia od przyszłego roku zbliży je do obecnego poziomu wynagrodzenia operatorów numeru  112, bo to wynagrodzenie jest tak niskie. Czy to jest  kierunek, w którym powinno iść państwo polskie?  Duża rotacja na tych stanowiskach, podobnie jak  znaczna liczba wakatów to zjawiska szalenie negatywne, wpływające na jakość pracy operatorów numeru 112.  Potrzebujemy profesjonalnej pracy na tym ważnym odcinku sfery bezpieczeństwa państwa. Dla naszej wspólnoty narodowej znacznie tańsze będzie  odpowiednie wynagrodzenie tych operatorów niż  ponoszenie kosztów wynikających ze skutków katastrof i tragedii powiększonych przez nieprofesjonalne  działanie operatorów numerów alarmowych. Dziękuję za uwagę.  

Klaudia Jachira
Panie przewodniczący komitetu do spraw bezpieczeństwa Kaczyński! Panie Marszałku! Wysoka Izbo!  Gdyby Władimir Majakowski żył w dzisiejszej Polsce,  to pewnie pisałby tak:  Chcę, by zajaśniało na nowo najdostojniejsze ze słów – partia. Jednostka! Co komu po niej?!  Jednostka – zerem, jednostka – bzdurą,  sama – przed tęczową nas nie obroni burą, nie zbuduje Ładu, choćby i wielką była figurą,  cóż dopiero uwolnić naród z kajdan Unii!  Partia – to barki milionów ludzi ciasno do siebie na mszy przypartych – podźwigniem narodowe gmachy z płaskimi dachy,  do nieba biało-czerwoną flagę podrzucim, napiąwszy mięśnie i oddech w partii niepokorne  sądy wyrwiemy.  Partia – to stos pacierzowy suwerena.  Partia – to nieśmiertelność świętego Kościoła.  Partia – to narodowe media, co mnie nie zdradzą.  Partia – to spółki z ropy, węgla i stali.  Dziś jam subiektem, a jutro – bogacz bez granic.  Mózg polski, sprawa polska, siła polska, chluba  polska –  

Sławomir Skwarek
oto czym jest partia.  Partia i Prezes – bliźnięta-bracia –  kogo bardziej matka-historia ceni?  Mówimy – Prezes, myślimy – partia, mówimy – partia, myślimy – Lenin.  

Krystyna Skowrońska
Szanowny Panie Marszałku! Panie i Panowie Posłowie! Myślę, że do życzeń, które były składane  12 maja, w Międzynarodowy Dzień Pielęgniarek  i Położnych, wszyscy z państwa, łącznie z panem premierem i panem prezydentem, się przyłączali. Wszyscy życzyli pielęgniarkom i położnym, aby ich praca  sprawiała im przyjemność, bo wiedzieli, że ich praca  to praca dla nas. Ale 12 maja minął tak szybko, jak szybko na swoim stanowisku minął pan minister Radziwiłł i pan  minister Szumowski i jak pewnie minie pan minister  Niedzielski. Oni wszyscy obiecywali. Obiecywali  pracownikom przede wszystkim dobre warunki pracy i płacy. Pamiętacie państwo m.in. protest rezydentów w 2018 r. Wtedy pan minister Szumowski umówił  się z lekarzami, że ich płaca będzie wynosiła 1,6 średniej płacy krajowej. I co? Jutro i w najbliższym czasie  to sprawdzę. Pielęgniarki i położne od wielu lat zgłaszały się i przychodziły pod kancelarię premiera.  Były w grudniu ub.r., w styczniu br. I co? I otrzymały tylko życzenia na swoje święto.  Dzisiaj otrzymaliśmy projekt ustawy o zmianie  ustawy o sposobie ustalania najniższego wynagrodzenia zasadniczego. Na to, na dobry projekt, na dobre rozstrzygnięcie i ustalenie wynagrodzeń czekają  pielęgniarki, położne, diagności, ratownicy medyczni, rehabilitanci i wszyscy, którzy pracują w ochronie  zdrowia. I wszyscy są niezadowoleni. Państwo przygotowali taki projekt, że wszyscy są niezadowoleni.  Minister zdrowia nie odpowiedział na 16 listów Forum Związków Zawodowych Pielęgniarek i Położnych. A zapowiadacie państwo rządzący, że w planie  odbudowy będą pieniądze dla pielęgniarek, położnych i innych. Oni po prostu czekają, ale żenujące  jest, że naprawdę muszą czekać na okruchy z pańskiego stołu. Przecież prezesowi Obajtkowi daliście  wszystko. Wszystko. Aż wstyd. A pielęgniarki i położne upokarzacie. Bo to, co dajecie, to, co dajecie  lekarzom, co wywalczyli Bez nich my się nie obejdziemy, ale bez Obajtka  się obejdziemy.  O tym powinni pamiętać rządzący. Dziękuję bardzo.   

Monika Falej
Panie Marszałku! Wysoka Izbo! Zaniepokojona działaniami wójta gminy Grunwald jako posłanka Warmii i Mazur i Powiśla muszę dziś zabrać głos. 30 listopada 2020 r. Adam Szczepkowski, wójt gminy  Grunwald, złożył do wojewody warmińsko-mazurskiego wniosek o rozwiązanie Rady Gminy Grunwald. Podobne pismo trafiło do premiera, prezesa  Rady Ministrów, wicepremiera, najważniejszych osób  w państwie. Wójt wskazuje w nim na brak współpracy między radą a nim samym. Gdyby był to spór merytoryczny, pozostawiłabym tę sprawę odpowiednim  instytucjom i literze prawa. Jednak muszę w tym  miejscu zaprotestować, gdyż w krążących kopiach  listu wójt rzuca niemające pokrycia zarzuty, pomawia radnych i radne i ujawnia dane wrażliwe członków ich rodzin. Pragnę wyrazić swój stanowczy  sprzeciw wobec takich praktyk. Szczególnie gdy mają  one podłoże homofobiczne, są próbą dyskryminacji  i napiętnowania. Nie ma miejsca w przestrzeni publicznej na dyskryminację, szantaże, ujawnianie informacji prywatnych z życia osób publicznych, tym  bardziej ich rodzin. Pragnę także poinformować, że  złożyłam zawiadomienie do prokuratury o możliwości popełnienia przestępstwa przez wójta i będę  wspierała pokrzywdzone osoby. Będę stała zawsze po  stronie pokrzywdzonych, dyskryminowanych i nękanych. Musimy przeciwstawiać się praktykom przemocowym, a za takie należy uznać opisaną sytuację.  Nigdy nie będziesz szła sama!  

Artur Łącki
Panie Marszałku! Wysoka Izbo! Zabieram głos w sprawie bardzo ważnej dla okaleczonej i osłabionej przez  pandemię branży turystycznej i gastronomicznej.  

Klaudia Jachira
Codziennie spotykam się z wieloma przedsiębiorcami  z tych branż. Co oczywiste, ze względu na mój adres  zamieszkania są to przede wszystkim przedsiębiorcy  znad morza. Wszyscy jak jeden mąż zwracają mi uwagę, że termin obowiązywania bonu turystycznego  został ustalony w sposób krzywdzący dla branży turystycznej działającej nad morzem, na Warmii i Mazurach, na Pojezierzu Drawskim i Kaszubskim. Fakt,  że graniczną datą dla jego wykorzystania jest 30 marca 2022 r., powoduje, że turyści, którzy nie wykorzystają bonu w tym roku, w przyszłym będą mogli go  wykorzystać tylko na wypoczynek zimowy, co było  trudne już w tym roku ze względu na kumulację ferii  dla wszystkich województw w jednym terminie. Rząd  pana premiera Morawieckiego z ogromną łatwością,  aż się prosi powiedzieć z niefrasobliwością, zamykał  całe branże z dnia na dzień, z godziny na godzinę.  Premier Morawiecki i jego ministrowie dużo opowiadali o pomocy, ale to trochę tak jak z tym strażakiem,  który to najpierw podpalał, a potem bohatersko gasił  i wystawiał pierś do orderów. Wśród całego szeregu  chybionych, chaotycznych decyzji zdarzały się jednak  temu rządowi również dobre pomysły i decyzje, ale  psucie koalicja Zjednoczonej Prawicy to ma chyba we  krwi. Jak już udało się coś fajnego, prostego w działaniu wymyślić, to żeby nie było za dobrze, pan  urzędnik nieznający chyba realiów funkcjonowania  branży turystycznej musiał popsuć. Wymyślił, że  można przecież fajnie skłócić branżę turystyczną,  ustalając taki czy inny termin, taki a nie inny termin  obowiązywania bonu. Ręce opadają. Dlatego kolejny  raz apeluję do rządu Zjednoczonej Prawicy, żeby zastanowił się nad przesunięciem terminu obowiązywania bonu do października, do września 2022 r.  Wychodzenie z kryzysu spowodowanego pandemią  potrwa latami. Głęboko wierzę, że to nie rząd Zjednoczonej Prawicy będzie ogłaszał jego koniec, ale  wierzę też, że dopóki będzie trwał, będzie starał się  w miarę swoich możliwości wyciągać polską gospodarkę i polskich przedsiębiorców z kryzysu. Przy tej  okazji można zrobić naprawdę dużo dobrego. Osobiście uważam, że należy podjąć działania, aby w sposób instytucjonalny spowodować, żeby jak najwięcej  środków było kierowanych na polski rynek, do polskich przedsiębiorców i usługodawców. Sądzę, że posłowie koalicji Zjednoczonej Prawicy podzielą tym  razem moje zdanie, dlatego zamierzam wystąpić z inicjatywą wprowadzenia takich zmian w ustawie o zakładowym funduszu socjalnym, które spowodują, że  środki z niego mogą być wydawane wyłącznie na  terenie Polski. W tych trudnych czasach powinniśmy  na wszelkie sposoby dźwigać polską gospodarkę.  Dziękuję bardzo. 

Beata Strzałka
Panie Marszałku! Wysoka Izbo! Trwająca od ponad  roku pandemia to trudny czas dla nas wszystkich,  a szczególnie dla pracowników służby zdrowia, czas  niepewności, walki o ludzkie zdrowie i życie, czas  zmagań z lękiem i często własnymi słabościami. To  swoisty egzamin z odpowiedzialności za zdrowie i życie  Polaków. Dziś, gdy sytuacja powoli się normuje i spada liczba zachorowań, pragnę wyrazić największe  uznanie i szacunek dla wszystkich, którzy aktywnie  włączyli się w walkę z wirusem COVID-19. Trzeba  pamiętać o tych, którzy z narażeniem swojego zdrowia i życia stanęli do tej nierównej walki. Doświadczyliśmy tego, jak ważna jest solidarność społeczna,  szczególnie w relacji służby medyczne – pacjent. Pragnę podziękować lekarzom, pielęgniarkom, ratownikom medycznym, personelowi szpitali, Wojskom  Obrony Terytorialnej, Policji i wszystkim służbom,  które z poświęceniem i zaangażowaniem wykonywały swoją pracę dla dobra Polaków. Dzięki wspólnemu  zaangażowaniu, determinacji i koordynacji podejmowanych działań powoli wychodzimy z tej trudnej sytuacji związanej z pandemią. Dziękuję.  

Jan Szopiński
Panie Marszałku! Wysoka Izbo! Jednym z coraz  bardziej deficytowych, bo trudnym, wymagającym  fizycznego wysiłku i wielkiej odpowiedzialności, zarazem bardzo nisko płatnym zawodem jest zawód  pocztowca, a wśród pocztowców – zawód listonosza.  Jeszcze niewiele lat temu zawód ten był poważany,  a listonosze cieszyli się ogromnym szacunkiem, zaufaniem i poważaniem. O listonoszach wręcz pisano  wiersze i śpiewano piosenki. Dzięki listonoszom mieliśmy taki wspaniały czas. Dzisiaj listonoszom ani do  śpiewu, ani do śmiechu, bo za ciężką pracę i coraz  większe obowiązki dostają wynagrodzenie zbliżone  do najniższej krajowej, nijak mające się do ich wysiłku i prorodzinnych programów państwa.  Za to niektórzy kierownicy Poczty Polskiej tryskają dobrym humorem i postanowili w swoim działaniu przebić Stanisława Bareję oraz jego nieśmier

Artur Łącki
telnego „Misia”, tworząc nową świecką tradycję. Otóż  w lasach Puszczy Bydgoskiej, niedaleko Bydgoszczy  oprócz rosnących drzew wyrósł czarny, kamienny,  efektowny obelisk, na którym został wyryty następujący napis: W tym miejscu Pracownicy Poczty Polskiej, wpisując się w akcję sadzenia drzew, prowadzoną pod patronatem Prezydenta Rzeczypospolitej  Polskiej Andrzeja Dudy dla upamiętnienia 462. rocznicy powołania Poczty Polskiej, posadzili młode pokolenie lasu. Można by pogratulować tym urzędnikom, tylko  czy aby za wymyślenie nowej świeckiej tradycji pocztowców sadzenia lasu czy za podlizywanie się panu  prezydentowi, żeby pan prezydent pamiętał o nich  przy kolejnych awansach na PiS-owskiej karuzeli  kadrowej?  Z zainteresowaniem można też przyjąć twórczą  ekspansję Poczty Polskiej w dziedzinie kultury i sztuki i wymyślenie koncepcji przebicia kolekcji znaczków pocztowych kolekcją obelisków. A może tak za  Bareją proponuję wpisać do biznesplanu Poczty Polskiej kampanię 500 obelisków na 500-lecie? Tymczasem w przyszłym roku tylko 463 obeliski.  Lasów, póki co, mamy dostatek. Podpowiadam:  drzewa mogą uschnąć, a obelisk będzie trwał jako  znak dumny polskiej groteski. Stawianie obelisków  ku czci prezydenta i ku chwale leśnych pokoleń naprawdę, panowie pocztowcy, może  poczekać do lepszych czasów. Dziękuję bardzo. 

Andrzej Szlachta
Szanowna Pani Marszałek! Wysoka Izbo! Panie  Ministrze! Mam zaszczyt przedstawić stanowisko  Klubu Parlamentarnego Prawo i Sprawiedliwość  wobec rządowego projektu ustawy o zmianie ustawy  o Bankowym Funduszu Gwarancyjnym, systemie  gwarantowania depozytów oraz przymusowej restrukturyzacji oraz niektórych innych ustaw, druk  nr 1164. Omawiany projekt ustawy dotyczy wdrożenia  przepisów Unii Europejskiej w ramach zwiększenia  odporności instytucji finansowych. Inspiracją do przeprowadzenia reform przez Unię Europejską w zakresie usług finansowych był kryzys finansowy w latach  2007–2008. Po tym kryzysie Unia Europejska wdrożyła istotne reformy w obszarze usług finansowych,  które miały na celu zwiększenie odporności instytucji finansowych. Brak odpowiednich regulacji z zakresu zarządzania kryzysowego oraz restrukturyzacji i uporządkowanej likwidacji zmusił rządy większości państw do ratowania środkami publicznymi  banków przed falą upadłości i skutkami kryzysu finansowego. Dalszy jednak wpływ tych działań na finanse publiczne oraz obciążanie społeczeństwa kosztami restrukturyzacji i upadłości banków spowodowały konieczność opracowania nowego podejścia do zarządzania kryzysami w sektorze bankowym. Zwiększono wówczas odpowiedzialność właścicieli i wierzycieli banków, a nie podatników. Stosowne dyrektywy  Parlamentu Europejskiego i Rady z 2014 r. implementowano w Polsce w formie ustawy z 10 czerwca 2016 r.  o Bankowym Funduszu Gwarancyjnym, systemie gwarantowania depozytów oraz przymusowej restrukturyzacji. W dniu 16 kwietnia 2019 r. Parlament Europejski  przyjął pakiet bankowy, którego celem była finalizacja reform obejmujących obszerne zmiany regulacji  bankowych. Przyjęte rozwiązania będą miały znaczny wpływ na wymogi kapitałowe banków, modele  ryzyka, strukturę finansową i systemy sprawozdawczości. Nowelizacja pakietu bankowego obejmowała,  po pierwsze, dyrektywę Parlamentu Europejskiego  i Rady z 12 grudnia 2017 r. w odniesieniu do stopnia  uprzywilejowania niebezpiecznych instrumentów dłużnych, tzw. dyrektywę BCH, po drugie, rozporządzenie  Parlamentu Europejskiego i Rady z 20 maja 2019 r.  w odniesieniu m.in. do wskaźnika dźwigni, wskaźnika  stabilnego finansowania netto, ryzyka kontrahenta,  ryzyka rynkowego, po trzecie, dyrektywę Parlamentu  i Rady z 20 maja 2019 r. w odniesieniu do zdolności do  pokrycia strat i dokapitalizowania instytucji kredytowych i firm inwestycyjnych, tzw. BRRD2, po czwarte,  dyrektywę Parlamentu i Rady z 20 maja 2019 r. zmieniającą dyrektywę z 2014 r. w odniesieniu do podmiotów finansowych, spółek holdingowych, wynagrodzeń, środków i uprawnień nadzorczych oraz środków ochrony kapitału, tzw. dyrektywę CRDV. 

Jarosław Urbaniak
Pani Marszałek! Panie Ministrze! Wysoki Sejmie!  Czeka nas dużo pracy. Przedłożony projekt o zmianie  ustawy o Bankowym Funduszu Gwarancyjnym, systemie gwarantowanych depozytów oraz przymusowej  restrukturyzacji to prawie 140 stron, a druk sejmowy  to ponad 700 stron. To jest nowelizacja. Odniosłem  takie wrażenie, w pewnym momencie nawet pomyślałem, że zajmujemy czas pani marszałek, bo pan  minister wygłosił, a raczej przeczytał bardzo szybko  część uzasadnienia tego projektu, i to chyba, panie  ministrze, ten fragment, który niczym się nie różni  od fragmentu odczytanego wtedy, gdy ta ustawa była  poprzednio w Sejmie. Czyli mówiliśmy o tym, że był  kryzys w 2007 r., możemy sobie podyskutować, czy  on się skończył w 2008 r., bo dla mnie kryzys światowy, ten zapoczątkowany zapaścią na rynku pożyczek hipotecznych w Stanach Zjednoczonych, dotarł  do nas w 2008 r. i trochę jeszcze był w Polsce. W 2008 r.  się nie skończył. Jedno jest pewne: cieszy, że polski rząd implementuje prawo europejskie. Ale jeśli jest okazja, to ja powiem tylko, że z prawem i z praworządnością jest tak,  że nie liczy się to, że w 99% przypadków postępujemy  zgodnie z prawem, liczy się to, żeby tak było w 100%  przypadków. Mam więc nadzieję, panie ministrze, że  my będziemy realizować wszelkie prawo unijne, nasze wspólne wspólnotowe prawo. Żeby nie zajmować pani marszałek ani państwu  czasu, chciałbym powiedzieć tylko o tym, co znajduje  się w samym dokumencie, i tym europejskim, i tym,  o którym mówił pan minister. Mam nadzieję, że ten  dokument, zobaczymy to w trakcie prac komisyjnych,   rzeczywiście finalizuje już pracę nad zabezpieczeniem sektora finansowego przed tego rodzaju kryzysami, jakie mieliśmy w 2007 r. i w 2009 r.  Natomiast to, co muszę powiedzieć, to dwie rzeczy,  panie ministrze. A mianowicie, po pierwsze, patrząc  na dotychczasowe prace nad Bankowym Funduszem  Gwarancyjnym i w ogóle naszym systemem finansowym, chcę zauważyć, że raczył pan powiedzieć, że  część zmian nie jest spowodowana dyrektywą unijną,  tylko polskim doświadczeniem. W związku z tym z mównicy sejmowej muszę zadać panu pytanie: Czy w tym  projekcie nie ma sformułowania „lub czasopisma”,  a to ułatwienie restrukturyzacji banków nie ma polegać na tym, że bank w Polsce nie będzie kosztował  złotówkę, jak w tej chwili po waszych zmianach, tylko 10 gr?  Szczerze powiedziawszy, najbardziej zaskakuje  – bo w tym zakresie to wy czystych rąk nie macie  – pana deklaracja o tym, jedyna deklaracja, że mówiąc o Bankowym Funduszu Gwarancyjnym, mówiąc o bezpieczeństwie całego systemu, pan wymienia tylko kawałek sektora, tj. SKOK-i.  Nie, jeżeli uczciwy człowiek staje i słyszy dwa słowa: PiS i SKOK-i, to włącza się czerwona lampka.  Mam także nadzieję, że ta ustawa, która liczy prawie  140 stron, będzie procedowana w komisji w sposób  przyzwoity, nie w ekspresowym tempie, nie na zasadzie, że nie ma czasu, bo to jest summa summarum  zbyt ważne dla polskich obywateli. Bo gdy kryzys  przyjdzie, a to będzie dziurawe, to nie straci pan minister, nie straci premier – stracą polscy obywatele.  Dziękuję bardzo.  

Tomasz Trela
 Dzień dobry, pani marszałek.  Wysoka Izbo! Mam przyjemność w imieniu Koalicyjnego Klubu Parlamentarnego Lewicy przedstawić  stanowisko odnośnie do rządowego projektu ustawy  o zmianie ustawy o Bankowym Funduszu Gwarancyjnym, systemie gwarantowania depozytów oraz  przymusowej restrukturyzacji oraz niektórych innych ustaw opisanych w druku nr 1164. Bezsporne jest, że Lewica zawsze popiera wszystkie przepisy prawa, które implementują prawo międzynarodowe, prawo unijne. Tak oczywiście było  w latach 2013–2014, kiedy Unia Europejska przygotowywała swoje założenia, które mają uszczelniać  system finansowy, a tak naprawdę instytucje finansowe, bo oczywiście popieramy ten plan i pomysł Unii  Europejskiej, aby w przypadku kryzysu, jaki miał  miejsce w latach 2007–2008, kraje członkowskie były  

Andrzej Szlachta
tak przygotowane, aby najmniej na tym stracił obywatel danego kraju. Dlatego niektóre rozwiązania,  z którymi mamy tutaj do czynienia, na pewno zmierzają dokładnie w takim kierunku.  Ale tak jak mój szanowny przedmówca powiedział, przepisy i zmiany są bardzo obfite, jeżeli chodzi  o poszczególne artykuły i odniesienia w tych artykułach. Uzasadnienie również jest bardzo duże i wymaga bardzo szczegółowej analizy na posiedzeniu Komisji Finansów, żeby uchronić instytucje finansowe,  a tak naprawdę nie tyle instytucje finansowe, co naszego obywatela w naszym kraju, na wypadek kolejnego kryzysu finansowego, oby on nigdy się nie wydarzył, ale aby te przepisy i to prawo, które raz zostało już implementowane w naszym kraju w 2016 r.  – teraz będziemy to robić, mam nadzieję, w 2021 r.  – uchroniły budżet naszego kraju, a tak naprawdę  budżety naszych obywateli, przed ponoszeniem kosztów ewentualnego kryzysu. Te przepisy i poszczególne zapisy mają właśnie to na celu, dlatego dzisiaj  mogę z pełną odpowiedzialnością powiedzieć, że kierunek zmian jest właściwy i Lewica ten kierunek  będzie popierać, ale oczywiście będziemy pracować  szczegółowo w merytorycznej komisji na temat poszczególnych zapisów, bo być może w toku prac, być  może jeszcze w toku dyskusji uda się te przepisy bardziej doprecyzować. Bardzo dziękuję. 

Krzysztof Paszyk
Dziękuję bardzo. Pani Marszałek! Panie i Panowie Posłowie! Panie  Ministrze! Oczywiście Polska musi implementować  przepisy europejskie, co do tego nie mamy wątpliwości, natomiast bardzo niepokojące były ostatnie zdania wypowiedzi pana ministra o tym, że główny harmonogram tej implementacji wyznaczały konsultacje  ze SKOK-ami. To jest, panie ministrze, coś, co bardzo  zaniepokoiło wiele osób, koleżanek i kolegów z opozycyjnej części sali sejmowej, bo dobrze wiemy, że to  pana polityczny sojusznik zarządza, tak naprawdę  trzęsie wszystkimi SKOK-ami w Polsce. I to niepokoi.  Ta ustawa musi być skrojona pod Polaków, pod  polskich przedsiębiorców, to im przede wszystkim  służyć, to ich chronić przed kolejnymi potencjalnymi  kryzysami. Musi chronić instytucje, które zarządzają środkami finansowymi, które Polacy i przedsiębiorcy im powierzyli, a nie być zorientowana na interesy pana politycznego kolegi. Na to chcieliśmy zwrócić uwagę jako Koalicja Polska, nie przekreślając  oczywiście kierunku, który został podjęty. Tak jak  powiedziałem, przede wszystkim z uwagi na potrzebę implementacji przepisów europejskich będziemy  aktywnie uczestniczyć w pracach, zgodnie z zasadą  ograniczonego zaufania patrzeć na kolejne zapisy,  które się będą pojawiać, bo ta pańska wypowiedź,  rekomendacja tego projektu to ograniczone zaufanie  w istotny sposób dzisiaj wzbudziła. Dziękuję bardzo.   

Paulina Hennig-Kloska
Pani Marszałek! Panie Ministrze! Panie i Panowie Posłowie! Druk nr 1164 to istotnie kolejny projekt ustawy o zmianie ustawy o Bankowym Funduszu Gwarancyjnym, systemie gwarantowania depozytów oraz przymusowej restrukturyzacji implementujący szereg Mam tu wypisane w ośmiu pozycjach,  i tak to zbijających, te wszystkie dyrektywy i rozporządzenia, które implementujemy, panie ministrze,  już nie wiem, który rok, ale przynajmniej od początku mojej drogi politycznej, a więc od 6 lat. Zresztą  sam fakt, że w 2021 r. implementujemy prawo, które  ma naprawiać skutki i przyczyny kryzysu z 2008 r.,  pokazuje, jak długo ten proces trwa i jak bardzo rząd  Prawa i Sprawiedliwości systematycznie poprawia  swoje błędne implementacje albo błędne wdrożenia.  Niektóre oczywiście wynikają również z wniosków  wyciąganych z wdrażania w poszczególnych krajach  członkowskich procesu restrukturyzacji instytucji  finansowych, ale niektóre po prostu z błędnych implementacji. Faktycznie proces kontrolowanej restrukturyzacji instytucji finansowych powinien być jak najlepiej  doprecyzowany, powinien przebiegać bardziej transparentnie, powinien mieć na celu dobro państwa i dobro  klientów. Ale ta kolejna dyrektywa dalej nie rozwieje  tej największej wątpliwości, która w zasadzie chyba  od początku procesu restrukturyzacji przymusowej,  ale także w świetle tych pierwszych doświadczeń,  które w tym zakresie mamy, się pojawiła. A mianowicie chodzi o podwójną rolę Bankowego Funduszu  Gwarancyjnego, który w tych pierwszych przypadkach wystąpił w roli zarówno decydenta rozpoczynającego proces restrukturyzacji przymusowej, a więc  tego podmiotu, który niejako rozpoczyna w przypadku danej instytucji finansowej proces restrukturyzacji, jak i zarządcy komisarycznego. Ja od początku,  od dawna podnoszę ten problem, który do dziś nie  został rozwiązany, że w zasadzie BFG występuje  w takiej podwójnej roli – nie wiadomo, czy bardziej  

Tomasz Trela
reprezentuje Skarb Państwa, czy bardziej jednak interes klientów i akcjonariuszy. Oczywiście w świecie  idealnym to idzie w parze, w świecie nieidealnym  jednak mimo wszystko dobrze by było, by te dwie role  można było rozgraniczyć, a podmioty reprezentujące  te interesy mogły wywierać na siebie wzajemny  wpływ. Wtedy, myślę, ten proces restrukturyzacji  A przypomnę, że w przypadku ostatniej restrukturyzacji przymusowej pojawiły się wątpliwości co do  tego, czy bank mógł zgodnie, w świetle prawa, ale też  w świetle dobrej jakości restrukturyzacji, realizować  swój plan restrukturyzacyjny bez nacisków. To są  niezwykle ważne kwestie, które potem rzutują na  zaufanie obywateli do państwa, jak również na zaufanie podmiotów gospodarczych do tego, że w świetle obowiązującego prawa mogą prowadzić działalność gospodarczą, ale także podejmować trudne decyzje w trudnych czasach bez nieczystych nacisków.  Bo oczywiście te naciski, które wynikają bezpośrednio z prawa i do których instytucje publiczne są upoważnione, powinny mieć miejsce. Ale różnie to wyglądało. Znamy i taśmy Chrzanowskiego, znamy i wątpliwości wokół Idea Banku, ale znamy też ryzyka,  które temu towarzyszą, i dobrze by było, by ten proces jednak przebiegał bardziej transparentnie. Jeżeli chodzi o ten dokument, oczywiście będziemy pracować nad nim w komisji. On wprowadza wiele procesów, zmian drobnych, ale jednak istotnych  z punktu widzenia całego procesu właśnie pod kątem  transparentności jego przebiegu. Przejrzeliśmy go.  Na ten moment nie mamy większych uwag. Będziemy  się przyglądać w sposób szczególny tym elementom,  które, jak zawsze w przypadku waszego rządu, zostały wpisane do ustawy poza dyrektywą i niekoniecznie  miałyby z niej wynikać. Nie wiem, czy pan minister zakłada prace w podkomisji nad tym dokumentem, ale myślę, że z uwagi  na wagę i konieczność wprowadzania, myślę, już naprawdę takich ostatecznych ram tego procesu restrukturyzacji dobrze by było pochylić się nad tym  głębiej i popracować w sposób  bardziej  stonowany. Dziękuję bardzo.  

Zofia Czernow
Pani Marszałek! Wysoki Sejmie! Panie Ministrze!  Mam, po pierwsze, apel i pytanie szczegółowe.  Apel jest taki. Ustawa jest bardzo skomplikowana, w projekcie dokonuje się zmian w wielu ustawach,  jest tu sprawa restrukturyzacji przymusowej i wielu  innych, trudnych zagadnień. Dlatego prosiłabym,  żeby tak ustalać czas pracy nad tym projektem ustawy, aby nie było nadmiernego pośpiechu i pracy po  kilkanaście godzin dziennie, bo my musimy z wnikliwą uwagą i bardzo dokładnie przeanalizować ten  projekt. Stąd taka moja prośba, bo zawsze jesteśmy  w niedoczasie i zawsze pod presją czasu pracujemy. Po drugie, pytanie szczegółowe. W 2016 r. usunięto z Rady Bankowego Funduszu Gwarancyjnego reprezentantów sektora bankowego. I teraz podczas  konsultacji sektor bankowy ponownie to zgłasza i domaga się udziału w tym gremium.  Dlaczego tego nie realizujemy? Dziękuję. 

Adrian Zandberg
Wysoka Izbo! Panie Ministrze! Dobrze, że rozmawiamy dzisiaj o odporności systemu bankowego. Wiadomo, że mamy nabrzmiały problem oszukańczych  kredytów parafrankowych, które w dłuższej perspektywie zagrażają stabilności systemu bankowego. Te  kilkadziesiąt tysięcy pozwów, w przypadku których  przytłaczająca większość wyroków będzie korzystna  dla klientów, to jest realne wyzwanie, przed którym  będzie stać już prawdopodobnie kolejny, a nie państwa rząd. Tymczasem fundusz przymusowej restrukturyzacji, który mamy w tym momencie, jest bardzo  skromny. Skromny nie tylko w porównaniu ze środkami gwarantowanymi, ale też skromny w porównaniu z wyzwaniami. Co więcej, w tym roku obniżono  składki dla banków o 30%, z 3 mld zł do nieco ponad  2 mld zł łącznie. Chciałem zapytać, jak rząd to ocenia i jak rząd  ocenia poziom rezerw zawiązywanych przez banki  na ryzyko prawne portfela kredytów walutowych, bo  osobiście mam poważne wątpliwości, czy on będzie  wystarczający , zwłaszcza jeśli w przyszłości poddany restrukturyzacji będzie również Getin  Noble Bank. Chciałbym mieć pewność, że polskie  państwo będzie na takie sytuacje w przyszłości przygotowane i nie będzie zrzucało kosztów na indywidualnych klientów banków, ale niestety ciągle dzisiaj  takiej pewności nie mam. Dziękuję. 

Jarosław Urbaniak
Szanowna Pani Marszałek! Wysoka Izbo! Panie  Ministrze! Żeby już tak rozpocząć te trudne prace  nad tym obszernym dokumentem, to chciałbym, żeby  pan odpowiedział na pytanie dotyczące zakresu tej  nowelizacji, tzn. chciałbym, żeby pan tutaj, z mównicy sejmowej, dokładnie nam określił, jakie obszary  wychodzą poza to minimum, które musimy implementować do polskiego prawa, to, o czym pan mówił,  że doświadczenia polskie powodują, że pan w tym  projekcie zapisał pewne rzeczy, których w dyrektywach unijnych nie znajdziemy. Jakie to są dokładnie  rzeczy i jakich obszarów dotyczą? Dziękuję bardzo. 

Tadeusz Tomaszewski
Pani Marszałek! Wysoki Sejmie! Szanowny Panie  Ministrze! Z uzasadnienia projektu ustawy wynika,  że ta implementacja nie będzie rodziła takich zasadniczych skutków finansowych dla budżetu państwa  i jednostek samorządu terytorialnego. Jest natomiast  mowa o tym, że w związku ze zwiększeniem potrzeby  wydawania różnych opinii przez Prokuratorię Generalną przewiduje się co roku wydatkowanie kwoty ok.  5 mln zł. Mówi się o trzykrotnym wzroście dodatkowych opinii. Z czego wynika właśnie ta zawarta w tym  projekcie zwiększona liczba wydawanych przez Prokuratorię Generalną opinii? Byłbym wdzięczny, gdybyście państwo mogli ewentualnie odpowiedzieć lub  udzielić nam odpowiedzi na piśmie. Dziękuję. 

Wiesław Buż
Pani Marszałek! Wysoka Izbo! Uważam, że rządowy projekt ustawy o zmianie ustawy o Bankowym  Funduszu Gwarancyjnym oraz przymusowej restrukturyzacji jest niezwykle dobrym rozwiązaniem i koniecznym dla bezpieczeństwa finansowego całego  systemu finansowego. Ale powstaje pytanie: Czy to  znaczy, że przymusowa restrukturyzacja Podkarpackiego Banku Spółdzielczego z siedzibą w Sanoku była  w tamtym czasie przeprowadzona bez regulacji prawnych bądź na podstawie ułomnych przepisów? Ten  projekt jest na pewno opóźniony, a implementacja jest  konieczna. Tutaj powstaje też kolejne pytanie, panie ministrze: Jak długo Bank Nowy BFG SA będzie realizował swoje zadania? Miał być tylko na czas administrowania i naprawienia sytuacji. Miała być to sytuacja przejściowa. Chciałbym przy okazji tego zagadnienia , aby pan minister udzielił w tym  temacie kilka słów wyjaśnienia. Dziękuję bardzo. 

Mieczysław Kasprzak
Szanowna Pani Marszałek! Panie Ministrze! Wysoka Izbo! Chcę nawiązać tutaj do przymusowej restrukturyzacji Podkarpackiego Banku Spółdzielczego w Sanoku. To był wtedy szok dla wszystkich  udziałowców tego banku, akcjonariuszy, tych, którzy  przechowywali tam swoje depozyty. Pamiętamy to  wydarzenie. Ono do dzisiaj jest bolesne dla wielu,  wielu osób. Podam przykład: komitet budowy kanalizacji z Przysietnicy utracił swoje pieniądze zbierane  przez 20 lat. To pokazuje, jakie to miało przykre  skutki. Ale moje pytanie jest następujące. Ostatnio pojawiła się informacja, że placówki zrestrukturyzowanego banku będą w tej chwili likwidowane. Chcę przypomnieć, że te placówki powstały na bazie banków  spółdzielczych. A co to jest spółdzielczość   w naszym systemie finansowym, to wszyscy powinni  wiedzieć. Mam więc pytanie: Czy to jest prawda, panie  ministrze, że w ramach tej restrukturyzacji w dalszym ciągu będą likwidowane placówki? Jeżeli tak, to  jaka jest tego przyczyna? Dziękuję bardzo. 

Jan Szopiński
Pani Marszałek! Wysoka Izbo! Projekt ustawy,  nad którym procedujemy, rząd przyjął 21 kwietnia.Wówczas w komunikacie prasowym przeczytaliśmy, że rząd przyjął projekt nowelizacji ustawy o Bankowym Funduszu Gwarancyjnym, który przewiduje  dostosowanie polskich przepisów do unijnej regulacji  dotyczącej przymusowej restrukturyzacji banków.  Otóż pomiędzy kwietniem a dniem dzisiejszym minął  prawie miesiąc i chciałem się zapoznać, z kim rząd  konsultował projekt tej ustawy, a także jakie w tej  sprawie zostały wydane opinie. W uzasadnieniu tego  projektu, który otrzymali posłowie, nie znalazły się  żadne zapisy mówiące o tym, żeby rząd z kimkolwiek  to konsultował. W opisie dotyczącym przebiegu prac  przed skierowaniem tego projektu do Sejmu, również  w tym, co otrzymali posłowie, nie ma ani słowa, aby  z kimkolwiek rząd  to konsultował.  Panie Ministrze! Uprzejmie proszę o przekazanie  projektów opinii uzyskanych przez rząd w tej sprawie, jeżeli w ogóle takie są. Dziękuję bardzo. 

Krzysztof Paszyk
Dziękuję bardzo. Pani Marszałek! Panie i Panowie Posłowie! Panie  Ministrze! Jeszcze wracam w tym pytaniu do swojej  wcześniejszej wypowiedzi. Bardzo bym prosił, aby  udzielić odpowiedzi na pytanie: Jakie uwagi do projektu wnosiło środowisko SKOK-ów? Czy to były opinie pisemne, czy tylko ustne konsultacje? Bardzo  bym prosił o odpowiedź na pytanie: W jaki sposób te  uwagi SKOK-u wydłużyły przygotowania tej ustawy?  Bardzo bym prosił, żeby ministerstwo udzieliło odpowiedzi na te pytania na piśmie. Dziękuję bardzo.   

Andrzej Szlachta
Szanowna Pani Marszałek! Wysoka Izbo! Panie  Ministrze! Już moi poprzednicy wspominali Podkarpacki Bank Spółdzielczy. Przypomnę, że w październiku 2020 r. sąd ogłosił upadłość tego banku. Zgodnie z ustawą – Prawo upadłościowe wniosek o upadłości tego banku zgłosił Bankowy Fundusz Gwarancyjny, który przeprowadził proces przymusowej restrukturyzacji. Po ogłoszeniu upadłości klienci zostali przeniesieni do Banku Nowego BFG. Część  wierzycieli niestety utraciła swoje pieniądze. Szacuje  się, że obligatariusze na restrukturyzacji PBS-u stracili ok. 100 mln zł. Jedynie samorządy, które miały  depozyty, uzyskały pomoc od rządu, ponieważ powstała taka możliwość, aby tej pomocy udzielić z rezerwy subwencji ogólnej. Ale, panie ministrze, na przykładzie tego  banku chciałem zapytać: Czy te  nowe przepisy, które wprowadzamy, mogą uchronić  polskie banki przed taką sytuacją jak z Podkarpackim  Bankiem Spółdzielczym? Dziękuję bardzo. 

Jan Szopiński
tyczyła banków, czyli np. SKOK-i zostają objęte procedurą instrumentów MREL-owalnych i instrumentów resolution, czyli nadzór instytucji państwowych  nad SKOK-ami się zwiększa. Nie zmniejsza, panowie  posłowie. I te 140 stron, o których panowie mówiliście. Na pewno je przeczytaliście i zauważyliście  w tych przepisach, że obciążenia sektora SKOK na  gruncie tej nowelizacji rosną proporcjonalnie więcej  niż sektora bankowego, a to z tej przyczyny, że do tej  pory sektor bankowy był już objęty przepisami MREL-owalnymi i resolution, a sektor SKOK nie. Więc w takich sytuacjach normalną praktyką legislacyjną jest,  że te podmioty, które obciąża się większymi obowiązkami, zgłaszają więcej uwag i te uwagi wymagają  większych wyjaśnień niż dla podmiotów, które są obciążone mniejszymi obowiązkami. Tak wskazuje logika, panowie posłowie. Być może te 140 stron trzeba  przeczytać jeszcze raz, z chęcią to z panami zrobię  na posiedzeniu komisji. Szanowna Pani Marszałek! W trybie sprostowania, do pana ministra. Otóż na stronie pod nazwą:  Przebieg prac przed skierowaniem projektu do Sejmu  niestety posłowie nie mają możliwości zapoznania się  z opiniami, które w tej sprawie do ministra zostały  skierowane. Stąd też, panie ministrze, proszę o przekazanie nam tych opinii. 

Jarosław Urbaniak
Pani Marszałek! Wysoka Izbo! Szanowny Panie  Ministrze! Pani marszałek, chciałem serdecznie podziękować za to, że wstawiła się pani przy tym niegrzecznym zachowaniu w sprawie posłów. Dziękuję  bardzo.  Pan minister, odpowiadając na pytania, tylko trochę epitetów skierowanych do mnie i pana posła Paszyka rzucił, nie odpowiadając na dwa proste pytania, bardzo ważne. Pan poseł Paszyk nie pytał, jakie  zmiany dotyczą sektora SKOK-ów, tylko pytał o procedurę konsultacji ze SKOK-ami. I nie odpowiedział  pan ani jednym słowem. Ja zadałem pytanie dotyczące wszystkich przepisów, które wykraczają poza dyrektywę unijną. W perspektywie „banku za złotówkę” i różnych dziwnych „lub czasopism” to jest bardzo ważne pytanie.  I pan też nie odpowiedział na nie.   

Krzysztof Paszyk
Pani marszałek, bardzo dziękuję.  W trybie sprostowania. Po pierwsze, również bardzo dziękuję pani marszałek za eleganckie zachowanie wobec mojej osoby, po drugie, panie ministrze,  chciałbym, myślę, że w imieniu koleżanek i kolegów,  poprosić na przyszłość o bardziej eleganckie zachowanie wobec posłów, których prawem na tej sali jest  pytać, a pana obowiązkiem jest odpowiadać wyczerpująco na zadane pytania, a nie ironizować i obrażać.  Nie rozumiem zupełnie, skąd u pana taka nerwowość  w reakcji na pytania, które zostały zadane. Ja jeszcze  raz bardzo proszę o to, żeby odsłonić kulisy konsultacji tego projektu ustawy, bardzo ważnego w kontekście działania instytucji finansowych, ze środowiskiem SKOK-ów, a więc również senatorem PiS panem Biereckim. Dziękuję bardzo.  

Sprawozdawca
 Pani Marszałek! Wysoka Izbo! Zostałam upoważniona przez komisję do przedstawienia sprawozdania  Komisji Sprawiedliwości i Praw Człowieka w sprawie  informacji o działalności rzecznika praw obywatelskich w 2020 r. z uwagami o stanie przestrzegania  wolności i praw człowieka i obywatela, druk nr 976.  

Krzysztof Lipiec
Bardzo dziękuję. Pani Marszałek! Wysoka Izbo! W imieniu Klubu  Parlamentarnego Prawo i Sprawiedliwość pragnę  przedstawić stanowisko wobec informacji rzecznika  praw obywatelskich, która została przedstawiona  tutaj dzisiaj w sposób ustny, a wcześniej – w postaci  dzieła literackiego, jak to nazwano na posiedzeniu  Komisji Sprawiedliwości i Praw Człowieka, chociaż  to dzieło literackie nie odbiega swoimi standardami  od wcześniejszych informacji, które były przedstawiane   a jeżeli chodzi o szatę edytorską, to jest gorsze  niż te, które były wcześniej przedstawiane.  Ale w odniesieniu do tej dzisiejszej informacji,  która tu została przedstawiona, najważniejszą kwestią, którą sam pan rzecznik przedstawił, jest to, że  to jest jego ostatnie wystąpienie przed Wysoką Izbą,  ostatni raz składa informację o stanie przestrzegania  praw i wolności obywatelskich.   I chwała za to, bo rzeczywiście kadencja rzecznika praw obywatelskich skończyła się we wrześniu  ubiegłego roku, co potwierdził Trybunał KonstytuRzecznik Praw Obywatelskich   Adam Bodnaroraz o stanie przestrzegania wolności i praw człowieka i obywatela w roku 2020  cyjny, działając na podstawie wniosku Klubu Parlamentarnego Prawo i Sprawiedliwość   Nie ulega żadnej wątpliwości, że norma konstytucyjna nie może być podważana normą ustawową i dziwię się, że pan rzecznik, doktor habilitowany prawa,  takich rzeczy nie rozumie.    I chciałem też zwrócić uwagę, że jeśli pan rzecznik stoi na straży polskiej praworządności, to dla  mnie jest rzeczą niezrozumiałą, że rozumie pan,  przyjmuje, że to koniec pana kadencji, na podstawie  bezprawnego wyroku Trybunału Konstytucyjnego.  Otóż pragnę zwrócić organowi konstytucyjnemu  uwagę, że takie formułowanie myśli w tej Izbie jest  po prostu rzeczą wielce naganną. Nie może tak być.  Trybunał Konstytucyjny jest legalną władzą sądowniczą w Polsce, to nie ulega żadnej wątpliwości,  a rzecznik praw obywatelskich o takich sprawach nie  powinien mówić.    Proszę państwa, Wysoka Izbo, otóż największą tragedią w funkcjonowaniu i sprawowaniu   urzędu rzecznika praw obywatelskich jest to, że  jeszcze nigdy w dotychczasowej historii funkcjonowania tego urzędu nie było tak, jak jest za czasów  obecnego rzecznika.   Zbyt mocne angażowanie się w spór polityczny,  czego dzisiaj też byliśmy świadkami, wcale nie buduje autorytetu tego urzędu, wręcz przeciwnie, bardzo  mocno podważa ten autorytet, albowiem rzecznik  praw obywatelskich powinien być ponad polityką,  która ma miejsce tutaj, w Sejmie, gdzie jest kreowane prawo. Rzecznik praw obywatelskich powinien się  do tego prawa stosować. Trudno uznać za poprawne  funkcjonowanie urzędu tego rzecznika, kiedy rzecznik praw obywatelskich pochwala ludzi, którzy burzą  porządek prawny Rzeczypospolitej, chwali w Senacie  działaczkę i przywódczynię strajku kobiet, nazywa  ją wybitną działaczką społeczną, co jest rzeczą haniebną, albowiem ta osoba, wyprowadzając ludzi na  ulice w okresie pandemii     nie tylko narażała zdrowie tych ludzi, którzy  w protestach uczestniczyli, skala tego była o wiele  szersza.  Nie można się zgodzić z rzecznikiem praw obywatelskich, który krytykuje władze publiczne Rzeczypospolitej      za nieobjęcie opieką ze strony państwa polskiego  ludzi, którzy przeżywają światowy kryzys w związku  z pandemią koronawirusa. To dla mnie akurat większym autorytetem w tej materii są organy międzynarodowe, jak Komisja Europejska, które wystawiły laurkę polskiemu rządowi.     Boli? Boli to państwa.    Bardzo proszę, dajcie się swobodnie wypowiedzieć. Dajcie się swobodnie wypowiedzieć.  Bardzo was to wszystko boli.  Na tym polega demokracja w wykonaniu totalnej  opozycji. I to jest właśnie haniebne. Pragnę zapewnić, że nikt wam nie będzie przeszkadzał. Będziecie  mówić to, co tylko będzie wam się podobało.       Tak się panu wydaje. Specjalistami od bzdur to  jesteście wy i przed chwileczką mieliśmy tego dowód.     oraz o stanie przestrzegania wolności i praw człowieka i obywatela w roku 2020. Sprawy formalne  Dobrze. Poziom waszej hipokryzji oceniają wyborcy.    Ja akurat tutaj, na tej mównicy, reprezentuję  większość tej sali, co również przekłada się na większość społeczeństwa, które daje   W każdym razie czas się kończy. Czas się kończy.  Nie jest to mój rzecznik praw obywatelskich   albowiem moich praw jako reprezentanta większości tego społeczeństwa rzecznik praw obywatelskich nigdy nie bronił. Chodzi tu chociażby o naruszenie godności człowieka związanej z wolnością religijną. Nie może być tak, aby rzecznik chwalił tych,  którzy uderzają w prawa i wolności innych obywateli, a tak się działo i dzisiaj też mieliśmy tego mocny  wyraz. Konkludując, bo czas się kończy, w imieniu klubu  Prawa i Sprawiedliwości chciałem oświadczyć – bo  nie mamy innej możliwości – że informację przedstawioną przez rzecznika praw obywatelskich przyjmujemy do wiadomości, chociaż nie zgadzamy się z wieloma działaniami, które rzecznik praw obywatelskich  podejmował, a najczęściej ich nie podejmował. I to  jest główny zarzut, że rzecznik praw obywatelskich  jako osoba mocno zaangażowana w spory obywatelskie nie realizował swoich konstytucyjnych zadań.  Dziękuję bardzo.     

Cezary Tomczyk
Pani Marszałek! Wysoka Izbo! Chciałbym zgłosić  wniosek o odroczenie obrad aż do momentu, kiedy  tutaj, w tych ławach, pojawi się rząd.  Gdzie  jest dzisiaj rząd, kiedy toczy się jedna z najważniejszych debat w tym Sejmie: nad stanem praw obywatelskich w naszym kraju?  Po tym, co widzieliśmy, nie dziwię się, że rząd się  wstydzi. Widzieliśmy pałowane kobiety na polskich  ulicach, widzieliśmy, jak nie mogły odbywać się zgromadzenia – to robił rząd. To robiły służby rządowe.  Nie dziwię się, że rządu nie ma, ale rząd powinien tu  być. Nie wstydzić się, nie chować się za pustymi ławami. Więc, pani marszałek, proszę o interwencję  w tej sprawie. Debata, która toczy się na tej sali, jest  historyczna. Być może właśnie w tym momencie upada jedna z ostatnich niezależnych instytucji w polskim państwie, czyli instytucja rzecznika praw obywatelskich, którą chcecie potraktować dokładnie tak  samo, jak potraktowaliście Trybunał Konstytucyjny,  Sąd Najwyższy czy polską prokuraturę. A za każdym  razem kończy się tak samo – upadkiem tych instytucji.   Upadkiem tych instytucji. Proszę o interwencję.  Dziękuję bardzo.   

Krzysztof Lipiec
oraz o stanie przestrzegania wolności i praw człowieka i obywatela w roku 2020  To ja w tej chwili prowadzę obrady. Rozumiem, że  pan poseł Michał Szczerba nie będzie wygłaszał wystąpienia w imieniu Koalicji Obywatelskiej? Będzie  wygłaszał. To bardzo proszę, panie pośle.       Nie ma na sali marszałka Sejmu, a marszałek  Sejmu zarządza głosowania. Chcecie państwo  Chcecie państwo przerwę w tej chwili, tak?    W takim razie ogłaszam 5 minut przerwy, dziękuję bardzo.  

Michał Szczerba
Pani Marszałek! Ta przerwa była po to, żeby przyszedł na tę salę rząd. Rząd, do którego skierowana  jest informacja rzecznika. Ale chciałbym jeszcze,  pani marszałek, o jednej sprawie powiedzieć. Chciałbym, pani marszałek, jeszcze o jednej sprawie powiedzieć. To 5 minut po 5 latach pracy dla  rzecznika praw obywatelskich to jest wasza jedyna  i prawdziwa piątka Kaczyńskiego. To dzisiaj fundujecie polskiemu społeczeństwu.   Szanowni Państwo! Informacja rzecznika to nie  jest, jak mówił pan poseł Lipiec, dzieło literackie. Informacja rzecznika to jest lustro. Wasze lustro. A takie  lustro powinno być czyste. Nie chodzi o to, żeby pudrować rzeczywistość, żeby nakładać na nią jakieś  filtry. Trzeba ludziom mówić, jak jest, po to, żeby  mogły przejrzeć się w nim władza i instytucje. I taka  informacja jest lustrem. Szanowni Państwo! Informacja rzecznika praw obywatelskich po 70 tys. pism, zgłoszeń, interwencji to nie  tylko diagnoza, ale również recepta na kryzys. Pandemia pokazała wszystkie słabości państwa. 72,5 tys.  zgonów z powodu COVID. Nadmiarowe zgony spowodowane kryzysem w ochronie zdrowia. Krytyczna  sytuacja w onkologii. 25% mniej kart szybkiej ścieżki  onkologicznej. Ochrona zdrowia jest na granicy.  Z tego miejsca minister Niedzielski kłamał, mówiąc, że  onkologia to zielona wyspa. Widzimy, jak jest dzisiaj. Kryzys szczepionkowy, Wysoka Izbo. Władza nie  umiała i nie potrafiła zachęcić do szczepienia. W czerwcu będzie kilkanaście tysięcy nowych szczepionek. Tylko będzie jeden problem. Nie będzie kogo nimi szczepić.  Rok 2020, Wysoka Izbo, to również symbole. To  pałka teleskopowa rozbijana na głowie fotoreportera.  To łamana ręka osiemnastolatki. To gaz na twarzach  posłanek na Sejm i coraz bardziej bezkarna i bezczelna policja w rękach polityków. To zainstalowanie  sędzi z nominacji KRS jako pierwszej prezes Sądu  Najwyższego. To nazwiska: Tuleya, Juszczyszyn. To  niezależni prokuratorzy, którzy powinni być przez  nas szanowani. Adam Bodnar był nie tylko przewodnikiem po  praworządności. Adam Bodnar był przede wszystkim  aktywnym obrońcą praworządności.  Dzisiaj chciałbym w imieniu Koalicji Obywatelskiej,  w imieniu obywatelek i obywateli wyrazić mu najwyższy szacunek.  

Monika Wielichowska
Pani Marszałek! Wysoka Izbo! Panie Rzeczniku!  Z niepokojem patrzę w przyszłość urzędu rzecznika  praw obywatelskich. Bo zamiast osoby godnej zaufa

Krzysztof Śmiszek
Pani Marszałek! Wysoka Izbo! Szanowny Panie  Rzeczniku! Panie Profesorze! Mam niezwykły zaszczyt i wielką przyjemność przedstawić stanowisko  Koalicyjnego Klubu Parlamentarnego Lewicy dotyczące informacji o działalności rzecznika praw obywatelskich za 2020 r. Zanim przejdę do analizy przedstawionej informacji, w imieniu wszystkich członków i członkiń klubu Lewica, a także naszych wyborców i wyborczyń,  pragnę panu podziękować, panie profesorze, za już  ponad 5-letnią służbę na rzecz Polski. Pana dzisiejsze  sprawozdanie i pana obecność w Sejmie są zapewne  już ostatnim pana spotkaniem z parlamentem. Mija  pana kadencja, a ostatni tzw. wyrok tzw. Trybunału  Konstytucyjnego w niezrozumiały, polityczny sposób  skrócił pana urzędowanie. Tzw. trybunał wydał orzeczenie, które wyeliminowało z obrotu prawnego bezpiecznik, bezpiecznik dla obywateli, który w sytuacji  braku wyboru nowego rzecznika zapewniał obywatelom możliwość realizacji konstytucyjnego uprawnienia do składania skarg i poszukiwania ochrony ze  strony niezależnego organu. Tak, Prawo i Sprawiedliwość zrobiło na złość nie Adamowi Bodnarowi, po  prostu zabrało prawa obywatelom. Pan poseł Lipiec  powiedział dzisiaj, że to nie jest jego rzecznik. I tu  tkwi sedno problemu, wy, z prawej strony, uważacie,  że jeśli instytucja nie jest wasza, nie powinna w ogóle istnieć. Słowa podziękowania kieruję także do pana zastępców, bo o nich bardzo rzadko się mówi: pana Stanisława Trociuka , profesjonalisty, oddanego Polsce urzędnika, organizatora pracy urzędu,  pani dr Hanny Machińskiej , której praca  jako osoby kierującej krajowym mechanizmem prewencji została dostrzeżona, szczególnie w ostatnich  miesiącach. To ona o każdej porze dnia i nocy od komisariatu do komisariatu, na każdy telefon, jeździła  po całej Warszawie, i nie tylko, sprawdzając, czy prawa osób zatrzymywanych nie są naruszane. Często  dodawała pani otuchy młodym ludziom, którzy nabywali obywatelskiego doświadczenia wtedy, kiedy  brutalnie zderzali się z polskim państwem. Podziękowania należą się także panu dr Maciejowi Taborowskiemu , który doprowadził do tego, że  głos rzecznika praw obywatelskich jest widziany  i słyszany w postępowaniach międzynarodowych.  Wielkie słowa szacunku i podziękowania kierujemy  także pod adresem całego zespołu Biura Rzecznika  Praw Obywatelskich.  To setki pracowników i setki pracowniczek, którzy tworzą wyjątkowy  na skalę krajową zespół. Zawsze dostępni, zawsze  profesjonalni, zawsze oddani i żenująco nisko wynagradzani. To wstyd i wyrzut sumienia każdego parlamentu. To wstyd, którzy powinni czuć wszyscy  parlamentarzyści, którzy od lat przykładają rękę do  obniżania budżetu rzecznika praw obywatelskich,  który w roku 2020 jest równy budżetowi za rok 2013,  przy zwiększonym mandacie, przy zwiększonych za

Monika Wielichowska
oraz o stanie przestrzegania wolności i praw człowieka i obywatela w roku 2020  daniach, przy zwiększonych oczekiwaniach. To najzwyczajniej wstyd. Panie Profesorze! Rozpatrywana informacja roczna to dokument, który my, posłowie, musimy potraktować jako swoistego rodzaju przesłanie i zadanie do  wykonania przez parlament. Wskazał pan na węzłowe  problemy, a właściwie bariery, które utrudniają korzystanie z pełni praw człowieka i wolności obywatelskich: od zasady równości po prawo do życia, przez  nietykalność osobistą, prawo do azylu, wolność związkową, prawo własności czy prawo do równego dostępu do świadczeń opieki zdrowotnej. Informacja roczna jak na dłoni pokazuje deficyty i nie są to rozważania jedynie teoretyczne. Każda strona informacji  to historia konkretnego człowieka, konkretnej jednostki, która zwróciła się do pana biura z prośbą  o pomoc. I nie jest to dzieło literackie, to jest historia  tysięcy ludzi, tysięcy Polek i Polaków, których zostawiło państwo, których państwo uczyniło niewidocznymi. To pan, panie profesorze, i kierowane przez  pana biuro byliście bardzo często ostatnią deską ratunku dla tych osób. Ponad 70 tys. skarg, rekordowa  liczba, która wpłynęła do Biura Rzecznika Praw  Obywatelskich. Pytanie, czy to dobrze, czy to źle.  Chyba jednak nie najlepiej świadczy to o kondycji  polskiego państwa, które doprowadza do tego, że obywatele masowo kierują swoje sprawy do rzecznika,  tej ostatniej deski ratunku.  Panie Profesorze! Jeszcze raz dziękuję za pana pracę, za pana zaangażowanie. Przez ostatnie 5,5 roku  dawał pan świadectwo, jak ustać w obliczu ohydnych  ataków, jak stać i trwać przy konstytucji, przy człowieku, który jest w potrzebie. Ustanowił pan niezwykle wysoki standard, standard pracy dla następcy  albo następczyni. Życzę panu w imieniu klubu Lewicy  wszystkiego najlepszego, przede wszystkim odpoczynku , odpoczynku od ataków, odpoczynku  od ohydnego zainteresowania rządzących. 

Krzysztof Śmiszek
Wierzę, że pana doświadczenie, pana zaangażowanie i pana energia zostaną w przyszłości wykorzystane dla dobra  Polek i Polaków. Bardzo dziękuję.  

Krzysztof Paszyk
Dziękuję bardzo. Pani Marszałek! Panie i Panowie Posłowie! Panie  Profesorze! Od wielu miesięcy zastanawiam się, skąd  ta agresja ze strony Zjednoczonej Prawicy, skąd te  obelgi, skąd ta niezliczona ilość haniebnych ataków  w mediach rządowych na rzecznika praw obywatelskich prof. Adama Bodnara. Odpowiedź przychodzi  stosunkowo łatwo. Powodem jest strach, bo to, co od  ponad 5 lat utożsamia sobą pan Adam Bodnar, to są  walory bardzo obce Zjednoczonej Prawicy. Obywatelskie wsparcie, solidarność społeczna, współdziałanie,  wreszcie działanie organów oparte na zaufaniu to są  cechy obce środowisku Zjednoczonej Prawicy, to są  cechy, które budzą daleko idący strach i stąd te ataki. Rok 2020 w Biurze Rzecznika Praw Obywatelskich to, tak jak już to dzisiaj padło, ponad 70 tys.  spraw Polek i Polaków wniesionych do tego urzędu.  O ponad 20%, szanowni państwo, więcej niż w roku  2019. To nie są sprawy podszyte ideologią, tak jak  z uporem godnym lepszej sprawy mówią przedstawiciele Zjednoczonej Prawicy, tylko to są sprawy wniesione przez zrozpaczonych Polaków, zrozpaczonych  nie swoją bezsilnością, tylko ignorancją władzy i jej  organów, które zostawiają Polaków dzisiaj coraz częściej samych sobie, bo nie przynależą do jedynej  słusznej partii. Dlatego chodzą od drzwi do drzwi,  pukają po pomoc. I w końcu trafiają do Biura Rzecznika Praw Obywatelskich. Tam są rozpatrywane  zwykłe, przeciętne kwestie dotyczące normalnych  ludzkich spraw, spraw codziennych. Chciałbym dzisiaj w imieniu Koalicji Polskiej  – PSL-u, który reprezentuję, powiedzieć jasno tym,  którzy mają wątpliwości: w Biurze Rzecznika Praw  Obywatelskich rozpoznaje się sprawy zwykłych ludzi,  a nie ideologię, a nie jakieś wyimaginowane bzdury  , które opowiadają przedstawiciele Zjednoczonej Prawicy. Panie profesorze, za te 70 tys. spraw w zeszłym  roku chciałbym w imieniu klubu Koalicji Polskiej  – Polskiego Stronnictwa Ludowego bardzo serdecznie podziękować. Dziękuję bardzo.   

Krzysztof Śmiszek
oraz o stanie przestrzegania wolności i praw człowieka i obywatela w roku 2020  

Jacek Protasiewicz
Dziękuję bardzo. Pani Marszałek! Panie Profesorze! Spotkaliśmy  się po raz pierwszy w Parlamencie Europejskim, nie  wiem, czy pan to pamięta, gdzie przedstawiał pan  sprawę zatrzymanych obcokrajowców, przesłuchiwanych na terenie jednostki wojskowej w Starych Kiejkutach. Nawet jeśli wtedy nie zawsze się z panem  zgadzałem, to rozumiałem pana misję i podziwiałem  styl, w jakim pan tę misję wykonywał. Podziwiam  również, i mówię to w imieniu koleżanek i kolegów  z Unii Europejskich Demokratów, tę 5-letnią kadencję, bo rzeczywiście, tak jak wtedy, zawsze był pan  po stronie słabszych i zawsze był pan po stronie  mniejszości. Większość można wspierać, większość  można rozumieć, ale jej nie trzeba bronić. Bronić  trzeba tych, którzy są w mniejszości. I pan to wykonywał perfekcyjnie. Upominał się pan o prawa niepełnosprawnych, walczył pan o podmiotowość i szacunek dla seniorów, bronił pan frankowiczów skrzywdzonych właśnie przez silny system bankowy, młodych ludzi, którzy musieli zaciągać kredyty hipoteczne we frankach   żeby móc zacząć nowe życie we własnym mieszkaniu, bo nie mieli alternatywy. Bankowcy im ją  wówczas odebrali. I bronił pan wreszcie mniejszości,  również tych obyczajowych. Rzeczywiście przyszło panu wypełniać tę funkcję  w bardzo trudnych czasach, najtrudniejszych w historii polskich rzeczników praw obywatelskich, w czasach, które są próbą charakteru. I pan tę próbę przeszedł znakomicie. Tym, co tutaj, na tej sali, usłyszeliśmy z ust przedstawiciela Prawa i Sprawiedliwości,  niech się pan nie przejmuje. W czasach gomułkowszczyzny i cyrankiewiczowszczyzny też mówiono o wyrostkach, którzy nie podporządkowują się prawu,  o warchołach i o rękach, które trzeba obciąć, jak są  podniesione na władzę. To już znamy, to przeżyliśmy i to też przeżyjemy,  bez względu na to, kto będzie pełnił funkcję p.o.  rzecznika praw obywatelskich. Na koniec w swoim własnym imieniu chciałbym  powiedzieć, że w jednej sprawie szczegółowej również  się z panem zgadzam – na al. Szucha w pewnym budynku, w którym kiedyś urzędował Trybunał Konstytucyjny, powinno się zwracać: pani sędzio, a nie: wysoki  trybunale.  Dziękuję bardzo.   

Janusz Korwin-Mikke
Pani Marszałek! Wysoka Izbo! Panie Doktorze!  Kiedy poprzednim razem był pan na tej sali, powiedziałem, że widzę przed sobą znakomitego, wspaniałego kandydata Lewicy na prezydenta, natomiast jest  pan nieporozumieniem jako rzecznik praw obywatelskich. I państwo tutaj swoją reakcją dowodzicie swojej tezy, że to wy uważacie go za swojego rzecznika.  Wy okazujecie mu entuzjazm, nie cała sala, np. nie  my. My w 90% głosujemy inaczej niż PiS, ale zgadzamy się, że rzecznik nas nie reprezentował.  Dam jeden przykład. Niejaki Mateusz Piskorski,  człowiek z opcji dokładnie odwrotnej niż nasza, został  zatrzymany i siedział przez prawie 3 lata w więzieniu  bez procesu, a rzecznik palcem nie kiwnął. Gdyby pan  Mateusz Piskorski był Altiero, seksualnym zboczeńcem, to wtedy rzecznik już by siedział i po 3 dniach pan  Piskorski zostałby wypuszczony.   Tak że to jest podstawowy problem.  Ale tak naprawdę problem tkwi w tym, że rzecznik przedstawił prawie 72 tys. spraw, które prowadził. To jest jedna osoba, która to robi, która zastępuje prezydenta, Sejm, biegnie za nas i broni tych  ludzi. Otóż to pokazuje, samo istnienie tej instytucji  powoduje, że pozostałe czują się zwolnione z obowiązku, bo przecież od tego jest rzecznik, prawda? Rzecznik dubluje instytucje państwowe, a ponieważ nie jest  w stanie zająć się wszystkimi, bo jak jeden człowiek  ma się zająć 72 tys. spraw, niedługo trzeba będzie  powołać rzecznika tych, którymi nie zajął się rzecznik. Jest to kompletny nonsens. Istnienie pana rzecznika pokazuje, że ta instytucja jest całkowicie zbędna  i szkodliwa, ponieważ ona demonstruje, że państwo  działa źle.   Pieniądze i wysiłek trzeba skierować na naprawę  państwa, a nie na budowę instytucji, które państwo  naprawiają. Gmach państwa trzeba postawić solidnie, a nie wkładać pieniądze w budowę rusztowań,  które podpierają to państwo. Dziękuję bardzo. Kolega  Urbaniak tam 

Michał Urbaniak
Pani Marszałek! Wysoka Izbo! Panie Rzeczniku!  Nie od wczoraj wiemy, że ma pan bardzo konkretną  agendę, konsekwentnie realizowaną przez lata. Zdajemy sobie sprawę, że w 2020 r. miał pan sporo pracy,  choćby z ustawami, które były wątpliwe konstytucyjnie. Natomiast nie zaniedbał pan swojego ideologicznego konika, czyli radykalnej lewicowej agendy.  Jako rzecznik postulował pan wprowadzenie obowiązkowych zajęć na modłę tęczowych piątków.  Z dotychczasowych doświadczeń wynika, że taka  edukacja antydyskryminacyjna to wbrew nazwie sugerującej niekontrowersyjność program jawnej ideologizacji małych dzieci czy też wprowadzanie postulatów w duchu specyficznych praktyk seksualnych.  Taka prawda.   Podważał pan konstytucję i wprowadzał pan opinię publiczną w błąd. Podnosił pan postulat uwzględniania przez policję homo-, biczy transfobicznego  motywu sprawców, ale w sytuacji gdy lżeni czy obrażani byli katolicy, był pan obojętny. Nie reagował pan  na liczne przypadki znieważania symboli religijnych,  na obsceniczną parodię procesji Bożego Ciała w Gdańsku, na wulgarny spektakl „Klątwa” czy na zachowanie muzyka Nergala, który niszczył obrazy Maryi.  W takim przypadku wszystko było w porządku, tak?  Jako rzecznik podkreślał pan, że nie istnieje prawo  do aborcji, a mimo to stwierdził pan, że w Polsce ich  wykonywanie jest zbyt utrudnione. Odwoływał się  pan też do pojęcia praw reprodukcyjnych, praw seksualnych. Takie terminy nie występują w polskim  prawie.   Chciałbym panu przypomnieć, że zaniedbał pan  walkę o jedno z podstawowych praw, czyli prawo do  życia. Zaatakował pan samorządy, które wprowadzały deklarację na rzecz praw rodzin. Manipulował pan  faktami w sprawie pracownika IKEA, przedstawiając obraz tylko z jednej strony, ze strony pracodawcy.  Dziękujemy panu, nie prosimy o więcej. 

Tomasz Zimoch
Szanowna Pani Marszałek! Wysoki Sejmie! Wielce Szanowny Panie Rzeczniku! Blisko ludzi i ich  spraw. „Obywatel PL”: „Jedzie się w Polskę i niewiele osób chce rozmawiać o polityce krajowej, a ważnymi tematami są prawa osób starszych, ochrona środowiska, budowa dróg czy kwestia bezpiecznego dla  wszystkich składowania odpadów w gminie”. A tę  książkę, roczną informację, można by zatytułować:  Adam Bodnar. Obywatel Polski.  Koło Parlamentarne Polska 2050 wyraża nadzwyczajny podziw dla działalności rzecznika praw  obywatelskich. Zaufanie do instytucji rzecznika wyraża 64% obywateli, a brak zaufania wobec Trybunału Konstytucyjnego, tak dla porównania, wyraża aż  połowa Polaków. Niemal 200 spraw dziennie. W ich  wyniku – 515 wystąpień generalnych tylko do centralnych organów państwa. Gabinet w Warszawie  często zamieniał pan na wizyty w różnych częściach  kraju. To raport o stanie państwa, to gotowy podręcznik akademicki, gotowy podręcznik prawa, ale,  Michale, to jest także świetna, pasjonująca, wciągająca o każdej porze dnia i nocy lektura. W tym raporcie pan mówi o naruszaniu praw i wolności w czasie pandemii. To lektura mówiąca o przestrzeganiu i ochronie wartości cennych dla ludzi, o brutalności bezwzględnej policji przy rozpędzaniu pokojowych zgromadzeń, o niesłusznie nakładanych na ich  uczestników drakońskich karach, o szybkim działaniu władz, kiedy obywateli trzeba było karać, i o tempie marudera, kiedy należało pomagać. Występował  pan przeciw mowie nienawiści. Pokazuje pan, że  w Polsce prawa zbyt wielu nadal są łamane.  Kiedyś zapytałem pana o pana ulubione żeglowanie. Zapytałem, czy popłynąłby pan gdzieś daleko, by  zapomnieć o tym, co dzieje się wokół nas. I wtedy pan  mi odpowiedział: U wielu osób widzę zmęczenie debatą polityczną, udają się na tzw. emigrację wewnętrzną, a moim zdaniem to ryzykowna postawa,  bo jeśli wybierzemy się w taki rejs dookoła świata,  jeżeli sobie odpuścimy, to do jakiego kraju byśmy  wrócili? Nie chcemy, by był to kraj urządzony tak jak  obecnie, tak odbiegający od naszych wyobrażeń i ambicji. Ma pan rację. Obywatel PL, obywatel Polski Adam Bodnar  przez ponad 5 lat dawał nam wiarę w to, że Polska  może być krajem marzeń, może być krajem ambicji  każdego z nas, ale też pokazał, także w tej książce  i w tej informacji, jak wiele jeszcze w Polsce trzeba  naprawić.  

Hanna Gill-Piątek
Szanowni Państwo! Znamienny jest kontrast pomiędzy sprawozdaniem rzecznika a niedawno dyskutowaną w Wysokiej Izbie informacją roczną Trybunału Konstytucyjnego. Dokumenty różnią się nie  tylko obszernością; sprawozdanie rzecznika liczy  671 stron, podczas gdy informacja trybunału – sied-oraz o stanie przestrzegania wolności i praw człowieka i obywatela w roku 2020  miokrotnie mniej. W sprawozdaniu rzecznika praw  obywatelskich dokonano syntezy najważniejszych  problemów, następnie szczegółowo omówiono zagrożenia dla wszystkich praw i wolności konstytucyjnych. Tymczasem informacja Trybunału Konstytucyjnego razi lakonicznością i ukrywaniem niewygodnych faktów. Pytanie, która instytucja lepiej wykorzystuje środki publiczne, jest w tym kontekście retoryczne. W sprawozdaniu rzecznik wskazał bardzo wiele  istotnych i niepojących faktów i procesów zachodzących w naszym państwie. W szczególny sposób pochylił się nad sposobem egzekwowania tzw. pandemicznych obostrzeń, które w praktyce oznaczały brutalność i bezwzględność policji przy rozpędzaniu  pokojowych zgromadzeń lub nakładanie na ich uczestników przez inspekcję sanitarną drakońskich kar  administracyjnych z rygorem natychmiastowej wykonalności. Należy wyrazić pełne uznanie dla Adama  Bodnara oraz jego zastępczyni dr Hanny Machińskiej, którzy nie tylko protestowali przeciwko nadużywaniu władzy przez organy państwa, ale również  interweniowali na komisariatach Policji. Szanowny Panie Rzeczniku! Przez lata był pan  dla nas wszystkich wzorem instytucji sprawnie działającej  w obronie obywateli, wzorem skuteczności i skromności, pracowitości i służby, jakie chcielibyśmy widzieć we wszystkich aspektach państwa. De facto  zdefiniował je pan dla nas na nowo, wysoko ustawiając nam poprzeczkę. W morzu korupcji politycznej,  nadużyć i przemocy wobec obywateli był pan jasną  wyspą, na której nadzieję i schronienie znajdowali  skrzywdzeni przez system. Niedługo i ona przestanie  istnieć. Ale mówiąc słowami Pabla Nerudy: Możecie  wyciąć wszystkie kwiaty, ale nie opóźnicie nadejścia  wiosny.  Pana sprawozdanie jest głęboką diagnozą, która  powinna posłużyć do naprawy Rzeczypospolitej. Jako  Polska 2050 zobowiązujemy się, że na jej bazie będziemy odbudowywać  kraj, bardziej wrażliwą Polskę, sprawiedliwą, łączącą, a nie dzielącą.  Dziś dziękujemy panu za ogromną pracę. Obiecujemy, że będziemy ją kontynuować.  

Andrzej Szlachta
Pani Marszałek! Wysoka Izbo! W sprawozdaniu  została zawarta informacja, że w 2020 r. wpłynęło do  rzecznika praw obywatelskich ponad 72 tys. spraw.  To w stosunku do roku minionego wzrost o ponad  20%, co mogło mieć związek z okresem pandemii  i wynikającymi z niej ograniczeniami. Chciałbym  zapytać pana rzecznika: Czy biuro rzecznika przeprowadziło szczegółową analizę terytorialną tych  wniosków? Czy można powiedzieć, z których województw wpływa najwięcej wniosków do urzędu rzecznika? Drugie pytanie dotyczy struktury wiekowej  obywateli, którzy kierowali swoje wnioski. Czy można stwierdzić, że większość spraw wpływała głównie  od osób starszych czy w średnim wieku? Na koniec chcę wyrazić przekonanie, że rzecznik  praw obywatelskich , który kończy tę wydłużoną kadencję, świadomie polaryzował obywateli,  angażując się po raz pierwszy w historii funkcjonowania urzędu rzecznika praw obywatelskich jednoznacznie politycznie stojąc po jednej stronie sceny politycznej.   

Hanna Gill-Piątek
oraz o stanie przestrzegania wolności i praw człowieka i obywatela w roku 2020  

Andrzej Szlachta
Nie był zatem rzecznikiem obywateli, wszystkich  obywateli, tylko ich części. Był zatem semirzecznikiem. Dziękuję bardzo. 

Małgorzata Kidawa-Błońska
Pani Marszałek! Wysoka Izbo! Panie Rzeczniku!  To kolejny niestety smutny dzień w naszym Sejmie.  Dzisiaj z ust przedstawiciela Prawa i Sprawiedliwości  dowiedzieliśmy się, że zamykamy pewną epokę, że  rzecznik praw obywatelskich nie spełnia oczekiwań  PiS, możliwy jest tylko rzecznik, który będzie reprezentował prawa PiS. Dzisiaj wysłuchaliśmy ostatniego sprawozdania pana rzecznika Adama Bodnara. Pamiętam ten dzień, kiedy składał ślubowanie  w Sejmie, i nie przypuszczałam, z jaką materią będziemy się wszyscy musieli mierzyć – że rzecznik  praw obywatelskich stanie się ostatnią instytucją  broniącą obywatela przed represyjnością państwa,  przed nietolerancją, pogardą, niesprawiedliwością,  że będzie to ostatnia instytucja, u której obywatel  będzie mógł znaleźć pomoc.  Dzisiaj, dziękując za tę pracę, którą pan wykonał  , chciałam zadać pytanie: Jakie największe  niebezpieczeństwa będą stały przed obywatelami, kiedy zabraknie rzecznika praw obywatelskich?  

Tadeusz Tomaszewski
Pani Marszałek! Wysoki Sejmie! Szanowny Panie  Profesorze! Na początku wyrazy szacunku i podziękowania za pana służbę publiczną na rzecz praw  obywateli Rzeczypospolitej Polskiej. Wśród wielu  spraw, które pan podejmował, a o których mowa jest  w tym raporcie, jest kwestia podejmowana na rzecz  osób zagrożonych wykluczeniem – wykluczeniem z powodu m.in. niepełnosprawności czy wieku. W pana  raporcie pojawia się bardzo ciekawa inicjatywa dotycząca subwencji senioralnej adresowanej do samorządu jako element przygotowania pewnej polityki bardzo blisko ludzi, na rzecz osób starszych. Bardzo bym  prosił o informację na temat tej ciekawej inicjatywy. Po drugie, informacja dotycząca nierealizowania  przez Polskę konwencji  Organizacji  Narodów Zjednoczonych dotyczącej osób niepełnosprawnych.  Proszę uprzejmie też o informację o stanie, jaki  pan w swoim biurze dostrzegł, jeśli chodzi o realizację tej konwencji. Dziękuję.  

Mieczysław Kasprzak
Dziękuję bardzo. Pani Marszałek! Panie Rzeczniku! Wysoka Izbo! To  dzisiaj powinno być święto demokracji. Powinniśmy  usłyszeć z tej trybuny o problemach Polaków, o problemach obywateli, bo od tego jest rzecznik. Rzecznik  praw obywatelskich nie jest po to, aby składać laurki  rządowi i chwalić rząd. A dzisiaj jaką sytuację mamy?  Rząd nie jest zainteresowany w ogóle problemami Polaków. Rząd nie jest zainteresowany tym, co dzisiaj gnębi  każdego obywatela. Największe problemy – w przeciągu  5 minut. Jak można w przeciągu 5 minut powiedzieć  o tym no to 8 minut bo pani marszałek łaskę zrobiła, że 3 minuty dała  dodatkowo rzecznikowi.  Jak można przedstawić problemy Polaków? Pani  marszałek, litości.  Dlatego, panie rzeczniku, mam pytanie: Dlaczego  rząd nie chce słuchać, co ma pan do powiedzenia?    

Mirosław Suchoń
Uprzejmie dziękuję. Szanowna Pani Marszałek! Wysoka Izbo! Wielce  Szanowny Panie Rzeczniku Praw Obywatelskich! Ze  zrozumiałych względów działania rzecznika przez  całą kadencję budziły wzburzenie, z reguły po stronie  rządowej, silne wzburzenie. Ale przypominam sobie  także sytuacje, w których osób wzburzonych na pewno nie można było nazwać zwolennikami rządu. I za  to chcę panu, panie rzeczniku, podziękować, że niezależnie od tego, kto się do pana zwracał, kto prosił  o pomoc, żeby pan bronił jego praw obywatelskich,  pan zawsze stał na stanowisku i zawsze, przez całą  swoją kadencję bronił tych praw. To jest wielka wartość. I za to należą się panu gorące podziękowania. Ale chcę również zapytać o taką rzecz, która jest  niezwykle dzisiaj istotna, o wolność mediów. Mamy  do czynienia z sytuacją, w której władza konsoliduje  te media i de facto doprowadza tę warstwę, prywatną  zwłaszcza, do jakiegoś niebytu. To stanowi bardzo poważne zagrożenie, ponieważ media, niezależność mediów jest jednym z gwarantów demokracji.   Panie rzeczniku, bardzo proszę o przedstawienie również bardziej szczegółowej informacji w tym zakresie.  Dziękuję bardzo. 

Norbert Kaczmarczyk
Dziękuję. Pani Marszałek! Wysoka Izbo! Panie Rzeczniku!  Ta dyskusja pokazuje jedną bardzo ważną rzecz. Potrzebujemy autorytetów. Każdy z nas. I te autorytety są po różnych stronach sporu politycznego. Każda  partia ma swoich reprezentantów, każda partia ma  swoje sympatie, również wśród osób piastujących wysokie stanowiska. I pomyślałem, że jeżeli nie jesteśmy w stanie jako izba niższa i izba wyższa dojść do  wspólnego porozumienia, znaleźć osoby, która byłaby  w stanie nas wspólnie reprezentować, która mogłaby  uzyskać akceptację każdej strony Bo proszę spojrzeć na ostatnie wybory. Pan poseł Bartłomiej Wróblewski, nawet jeżeli był uważany przez państwa za  poczciwego człowieka, to jednak był reprezentantem  Zjednoczonej Prawicy. Czyli ten podział, wojna polsko-polska trwa nadal.  I mam pytanie do pana rzecznika: Czy zmiana  w konstytucji odnośnie do wyboru rzecznika praw  obywatelskich w wyborach powszechnych uzyskałaby pana aprobatę? Czy uzyskałaby aprobatę opozycji  i całej Wysokiej Izby? Dziękuję. 

Tomasz Siemoniak
Pani Marszałek! Wysoki Sejmie! Panie Rzeczniku! Są sprawy wielkie, jest kilkadziesiąt tysięcy pism,  ale są też sprawy poszczególnych ludzi, poszczególnych osób. Chciałbym panu bardzo podziękować za  gotowość zajmowania się takimi sprawami. Mam na  myśli kwestie żołnierek molestowanych w wojsku.   To niesłychanie trudny, bolesny problem,  oraz o stanie przestrzegania wolności i praw człowieka i obywatela w roku 2020 który nie zyskuje takiego zainteresowania publicznego, na jakie zasługuje. Pan był gotów dla tych kilku  osób zrobić bardzo dużo. Za to dziękuję.  Nie będę o nic pytać. Proszę tylko, żeby nie uległ  pan temu tonowi pożegnania i czasowi przeszłemu.  Sprawy obywatelskie w Polsce pozostaną, nawet gdy  któregoś dnia pan przestanie tę funkcję pełnić. Proszę bardzo o to, żeby pan dalej takim rzecznikiem  był. Ja i zapewne wszystkie koleżanki i koledzy z demokratycznej opozycji jesteśmy gotowi  z panem w tym dziele współpracować. Dziękuję.   

Jan Szopiński
Szanowna Pani Marszałek! Wysoka Izbo! Szanowny Panie Rzeczniku! Mam honor i zaszczyt reprezentować w tej Izbie wyborców z terenu Pomorza  i Kujaw. Chciałbym w imieniu tych moich wyborców,  którzy mnie o to bardzo serdecznie prosili, wyrazić  serdeczne podziękowanie panu rzecznikowi za minione 5 lat, za minione 5 lat stania na straży wolności  człowieka i obywatela, a w szczególności za to, że był  pan rzecznikiem i obrońcą zwykłych ludzi w sytuacjach, gdy oni byli bezradni wobec stanowionego  w tym Sejmie prawa czy spotykali się z bezdusznością państwowych urzędów. Dziękuję panu za wytrwałość i wierność przyjętym zasadom, za znoszenie z godnością hejtu i otwartych ataków ze strony polityków obozu władzy. Moi  wyborcy liczą na to, że po zakończeniu tej kadencji  będzie pan służył swoją wiedzą i zaangażowaniem   w obronie wolności i praw obywatelskich  wszystkich Polek i Polaków.   

Jarosław Rzepa
Szanowna Pani Marszałek! Wysoka Izbo! Też przyłączę się do podziękowań. Panie rzeczniku, razem  pochodzimy z Pomorza Zachodniego. Znamy te tereny. Bardzo serdecznie dziękuję za pana postawę, za  pana działania, za pana interwencje. Pozwólcie państwo, że zaapeluję z tego miejsca do  Wysokiej Izby. Wiecie państwo, że rzecznika powołuje w formie uchwały Sejm za zgodą Senatu na wniosek marszałka Sejmu albo grupy 35 posłów. Szanowni państwo, to od tej Izby będzie zależało, czy jesteśmy w stanie uszanować ten zapis konstytucyjny. Pani Marszałek! Zwracam się również do pani  środowiska politycznego. Naprawdę będziemy przekonani, że chcemy walczyć, bo rzecznik praw obywatelskich to nie jest klakier czy ten, który będzie chwalił rząd. Szanowni Państwo! W państwie demokratycznym   taka instytucja jest bardzo potrzebna.  Apeluję o to bardzo mocno.   

Paulina Hennig-Kloska
Pani Marszałek! Panie Rzeczniku! Panie i Panowie Posłowie! 72 428 – to liczba spraw, które wpłynęły do Biura Rzecznika Praw Obywatelskich w 2020 r.,  w trudnym czasie pandemii, w trudnym czasie kryzysu ekonomicznego. Ta liczba spraw najlepiej pokazuje, jak potrzebne jest wolne od ideologii, wolne od  legitymacji partyjnej Biuro Rzecznika Praw Obywatelskich. Szanowni Państwo! 200 spraw dziennie, 1400 spraw  tygodniowo. To nie są sprawy ani polityczne, ani partyjne, to są sprawy obywateli, którzy nie widząc dalszej  możliwości dochodzenia swoich praw i wolności, zwracali się właśnie z nimi, swoimi najważniejszymi  sprawami do Biura Rzecznika Spraw Obywatelskich.   Zróbmy wszystko, by to biuro mogło działać  dalej w wolny od ideologii sposób, jak działało 

Tomasz Siemoniak
oraz o stanie przestrzegania wolności i praw człowieka i obywatela w roku 2020 272 

Robert Kropiwnicki
Pani Marszałek! Wysoka Izbo! Panie Rzeczniku!  Bardzo dziękuję za tę pracę, którą pan wykonał, bo  to naprawdę wielka robota. W imieniu wszystkich  obywateli dziękujemy za to, bo to jest pokazanie, jak  trzeba stać w trudnych warunkach, że nie można  ulegać presji rządzących, że nawet jak atakują pana  osobiście, pana rodzinę, to trzeba ustać, wytrzymać.  Szacun za tę postawę. Chciałem zapytać o konkretne rzeczy, o sędziów,  którzy byli i są represjonowani, o sędziego Juszczyszyna, sędzię Czubieniak, sędziego Tuleyę. Pan występował w tych wszystkich sprawach. Proszę Izbie  powiedzieć, co się dzieje w tych sprawach, jak rzecznik może bronić praw sędziów przed represjami władzy. To jest niedopuszczalne, że władza ciągle próbuje represjonować sędziów i prokuratorów. Proszę o informację, w jaki sposób rzecznik może jeszcze pomóc  wymiarowi sprawiedliwości. Dzisiaj poseł Lipiec  mówił, że mu się  nie podoba sprawozdanie   

Daria Gosek-Popiołek
Pani Marszałek! Wysoka Izbo! Panie Rzeczniku!  Ostatnie 2 lata to okres, w którym coraz głośniej o mobbingu, przemocy seksualnej i dyskryminacji, zaczęły  mówić aktorki i reżyserki, osoby ze środowiska artystycznego. Usłyszeliśmy o przemocy w teatrze i szkołach teatralnych. Niektóre uczelnie zaczęły wdrażać  procedury antyprzemocowe, choć tutaj bardzo wiele  jest jeszcze do zrobienia.   W wielu tych sprawach działał rzecznik praw obywatelskich, choćby w sprawie molestowanych i mobbingowanych pracownic krakowskiego Teatru Bagatela. W tym roku interweniował pan także w przypadku przemocy względem studentów i studentek łódzkiej  filmówki, za co bardzo panu jestem wdzięczna i – jak  myślę – całe środowisko teatralne i artystyczne. Znamienny jest tytuł badania przeprowadzonego  wśród studentów i studentek szkół teatralnych przez  Alinę Czyżewską pt. „Zmiana teraz. O czym milczeliśmy w szkołach teatralnych”. O tę zmianę chciałabym pana rzecznika zapytać: Jakie działania systemowe, jeśli chodzi o np. zmiany legislacyjne, powinny   zostać podjęte? Jak zapewnić bezpieczeństwo, równość w szkołach artystycznych? Dziękuję  bardzo.  

Dariusz Klimczak
Pani Marszałek! Wysoka Izbo! W czasie sprawowania funkcji przez pana prof. Adama Bodnara rola  i ranga rzecznika praw obywatelskich w Polsce bardzo wzrosła. Urosła do rangi, do której się wcześniej  nikt nie spodziewał. Stało się to dzięki z jednej strony niestety godnej pożałowania roli i postawy władzy  Prawa i Sprawiedliwości, ale z drugiej strony, co bardzo ważne, pana właściwej postawy. Pana kadencja  przypadła na bardzo trudny czas dla Polaków, kiedy  prawa obywatelskie wymagały i niestety nadal wymagają wielkiej obrony. Ale sprawdził się pan, odważnie stanął w obronie praw obywatelskich, ale także  źródeł tych praw, co jest niezwykle ważne. Bądźmy  szczerzy, pana ranga jest tak wysoka, ponieważ pan  upominał się dużo szerzej niż pana funkcja   predystynuje. Pan się upomniał o nasze prawa ustrojowe – Polski  i Polaków. Dziękuję bardzo. 

Joanna Mucha
Pani Marszałek! Szanowny Panie Rzeczniku! Kieruję oczywiście w pierwszych słowach ogromne podziękowania za pana pracę. Jest kilka takich miejsc  w architekturze instytucjonalnej państwa polskiego,  gdzie gromadzi się ogromna wiedza na temat tego,  w jaki sposób państwo polskie funkcjonuje, gdzie gromadzi się wiedza, której nie ma w innych miejscach,  bo przecież pan rzecznik zajmuje się sprawami również tymi niemedialnymi albo niewygodnymi dla  polityków. Ta wiedza jest zgromadzona w tym dokumencie, z którego już korzystamy. Obiecujemy, że będziemy z niego korzystać. I jesteśmy otwarci – myślę,  że wypowiadam się w tej chwili nie tylko w imieniu  mojego koła, ale też całej opozycji – na każdą uwagę oraz o stanie przestrzegania wolności i praw człowieka i obywatela w roku 2020 273 z pana strony, panie rzeczniku, na wiedzę, każdą informację dotyczącą tego, w jaki sposób państwo funkcjonuje i w jaki sposób poprawić funkcjonowanie naszego  państwa. Jeszcze raz dziękuję za pana pracę.  

Monika Wielichowska
Panie Rzeczniku! Mam do pana trzy pytania.  Rząd luzuje obostrzenia związane z pandemią, otwiera galerie handlowe, otwiera ogródki gastronomiczne, otwiera szkoły, jutro otworzy teatry i kina, ale  w mocy władza utrzymuje zakaz zgromadzeń spontanicznych, zgromadzeń obywatelskich, które najczęściej wymierzone są, jakże inaczej, w złą władzę. Władza, moim zdaniem, najchętniej zakaz zgromadzeń  obywatelskich objęłaby wiecznie trwającym stanem  wojennym. Ów zakaz ujęty jest w rozporządzeniu. Proszę podzielić się z nami opinią rzecznika praw obywatelskich w tym zakresie. Chcę również zapytać, jak powinna wyglądać,  zdaniem rzecznika praw obywatelskich odbudowa  demokratycznego państwa prawa. Jeszcze jedno pytanie. W Senacie powiedział pan,  panie rzeczniku, że jak kończy się misję, to nie znaczy, że zrobiło się wszystko, co należy. Jakie tematy  pozostają w sferze spraw niezałatwionych?   Bardzo proszę o odpowiedź.  

Monika Falej
Pani Marszałek! Wysoka Izbo! Panie Rzeczniku!  700-stronicowy raport z działalności pana urzędu  i respektowania praw obywatelskich w Polsce za  zeszły rok to z jednej strony smutny obraz dyskryminacji osób LGBT+, agresji i brutalności policji,  ograniczenia podstawowych praw kobiet, z drugiej  strony świadectwo pana odwagi i walki o prawa nas  wszystkich. Dziękuję w imieniu swoim, jak i Polek  i Polaków za te dokonania. Pana urząd i pan osobiście byliście ostatnią istniejącą instytucją nieulegającą politycznym naciskom. Jakie widzi pan zagrożenia wynikające z braku wyboru pana następcy czy następczyni i próby upolitycznienia urzędu RPO? Dziękuję jeszcze raz.  

Hanna Gill-Piątek
Szanowna Pani Marszałek! Wysoka Izbo! Szanowny Panie Rzeczniku! Zapytam od siebie, ale też od społeczności lokalnych, ponieważ pierwszy raz pana Adama Bodnara poznałam 16 lat temu na maleńkim osiedlu, kiedy bronił nasze stowarzyszenie przed zakazem  działalności. I już wtedy, w Fundacji Helsińskiej, Adam  Bodnar stał za lokalnymi społecznościami, stał za  ludźmi, którzy nic nie znaczyli w dyskursie medialnym, którzy nie byli wielkimi nazwiskami. Chcę zapytać z tej mównicy, panie rzeczniku, czy  po zakończeniu pana kadencji, z powodu czego jest  nam niezmiernie przykro, będzie pan nadal opiekował  się lokalnymi społecznościami, stowarzyszeniami,  małymi ruchami obywatelskimi, bo naprawdę ta praca społeczna, którą wykonywał pan nie tylko przez  ostatnie 5 lat, ale przez naście lat, była dla Polski i dla  nas bardzo ważna. Dziękuję panu.  

Michał Szczerba
Pani Marszałek! Panie Rzeczniku! PiS próbował  budować takie wrażenie, że urząd rzecznika praw  obywatelskich to urząd od wielkiej polityki. Chciałbym zwrócić uwagę Wysokiej Izby, że  prof. Adam Bodnar przez 5 lat dbał o interesy osób  starszych, o interesy osób z ograniczoną samodzielnością, z niepełnosprawnością, w kryzysie bezdomności,  upominał się o narodowy plan alzheimerowski, do którego stworzenia rząd został zobowiązany. Wczoraj otrzymałem raport Komisji Ekspertów  do spraw Osób Starszych dotyczący sytuacji osób starszych, który jest fantastyczną diagnozą, jest de facto  receptą, jak realizować politykę senioralną. Ale urząd  rzecznika praw obywatelskich to również krajowy  mechanizm prewencji tortur. To zespół pani dr Hanny Machińskiej, który nie tylko bywał na komisariatach, ale też wizytował domy pomocy społecznej, więzienia, areszty śledcze. To fantastyczna praca. Jakie wnioski, panie rzeczniku, płyną z tych dwóch  obszarów: polityka senioralna  oraz kwestie praw obywatelskich, szczególnie tych praw łamanych w ośrodkach izolacji, w ośrodkach, w których  obywatel jest pozostawiony sam sobie? Dziękuję bardzo.   

Joanna Mucha
oraz o stanie przestrzegania wolności i praw człowieka i obywatela w roku 2020 274 

Paulina Matysiak
Szanowna Pani Marszałek! Panie Rzeczniku! Wysoka Izbo! Konstytucja jasno mówi w art. 68, że władze publiczne są obowiązane do zapewnienia szczególnej opieki zdrowotnej dzieciom, kobietom ciężarnym, osobom niepełnosprawnym i osobom w podeszłym wieku. O seniorów pan rzecznik się upominał  i właśnie o możliwe rozwiązania dla osób starszych. Chciałabym zapytać w swoim imieniu jako wiceprzewodnicząca Komisji Polityki Senioralnej, ale i w imieniu milionów osób starszych, które żyją w Polsce. Zwracał pan uwagę na brak spójnej polityki społeczno-zdrowotnej. Z przedstawionej informacji wynika jasno, że  ani NFZ, ani Ministerstwo Rodziny i Polityki Społecznej, mimo że popierają postulaty poprawy stanu opieki nad pacjentami, zwłaszcza tymi, którzy zamieszkują obszary wiejskie, nie widzą potrzeby zmian prawa.  Czy pan rzecznik widzi inne działania systemowe,  jakie powinny zostać podjęte? Dziękuję.  

Tomasz Zimoch
Panie Rzeczniku! Jedno ogólne pytanie: Które  spotkanie w czasie tych ponad 5 lat najbardziej pana  poruszyło? Zespół Szkół Samochodowych we Włocławku, ośrodek „Mateusz” dla byłych więźniów  w Toruniu, spotkanie z panem Oliwerem walczącym  o czyste powietrze w Rybniku czy też może inne? Ale trzy inne szczegółowe pytania. W rocznej informacji wskazuje pan na brak realizacji wyroku  Trybunału Konstytucyjnego z grudnia 2016 r., wskazuje pan na błędne przekazanie konstytucyjnych  kompetencji Radzie Mediów Narodowych. I co, panie  rzeczniku, zrobić z milczeniem wicepremiera Glińskiego i premiera Mateusza Morawieckiego? Daje pan też sygnał o wzroście liczby skarg na  opóźnienie wypłat świadczeń chorobowych i rodzicielskich przez Zakład Ubezpieczeń Społecznych. Jak  prowadzić prawdziwą politykę prorodzinną? I jedna ważna informacja, która mną poruszyła:  minister rodziny, pracy i polityki społecznej nie odpowiedział  na pana zaproszenie na spotkanie w kwestii opracowania nowej konwencji o osobach starszych. Czy pan z opracowania tej konwencji  zrezygnuje, czy też będzie pan o nią walczył nadal?  Dziękuję.  

Barbara Nowacka
Pani Marszałek! Panie Rzeczniku! Panie Profesorze! Dziękuję. Zrobił pan z urzędu rzecznika praw  obywatelskich instytucję, do której każdy obywatel  i każda obywatelka wiedzieli, że mogą się zgłosić.  Bliżej ludzi, również tych spraw lokalnych. To wielka  rzecz, że osoba bita i poniżana, osoba wykluczana  przez system, krzywdzona przez rząd, krzywdzona  przez policję, narażona na kryzys bezdomności czy  dziecko bezradne w sieci wiedziały, że jest ktoś, kto  stanie po ich stronie. Pomagał pan osobom starszym  i dzieciakom, pomagał pan ofiarom przemocy policji  ze strony prawicowej, ale i kobietom krzywdzonym  przez ostatnie lata.  To pan jako jedyny zajął się cyberprzestępstwem  i patologiami w Internecie. Rząd nie miał na to odwagi. Ale pan też był ofiarą niegodnych nagonek w mediach, a przede wszystkim odbierania pieniędzy urzędowi rzecznika praw obywatelskich. Po pierwsze,  dziękuję panu i pana współpracownikom za to, że   działaliście w tak trudnych warunkach.  A teraz pytanie: Co zrobić, żeby zapewnić stabilne finansowanie urzędowi rzecznika praw obywatelskich?  Dziękuję.  

Wanda Nowicka
Szanowny Panie Rzeczniku! Szanowni Państwo!  Źle się dzieje w Polsce, kiedy PiS-owska władza łamie  prawa człowieka, prawa obywatelskie i nie chce wysłuchać rzecznika praw obywatelskich, który broni  ludzi właśnie przed władzą. Cenzurując wypowiedź  pana prof. Bodnara, władza PiS nie chce, by obywatele i obywatelki dowiedzieli się, jak daleko odeszliśmy  od praworządnego państwa, jak bardzo ludzie są bezbronni i narażeni na łamanie konstytucyjnych praw.  Panie Profesorze! Dziękując za całą pana nieocenioną działalność, chciałabym zapytać: Czy zgadza  się pan z moją opinią, że to kobiety decyzją Trybuna-oraz o stanie przestrzegania wolności i praw człowieka i obywatela w roku 2020 275 łu Konstytucyjnego Julii Przyłębskiej w szczególny  sposób zostały pozbawione konstytucyjnych praw do  wolności, decydowania o swoim życiu, narażone na tortury i nieludzkie traktowanie, a kiedy walczą o godność i samostanowienie, tak jak liderka Strajku Kobiet  Marta Lempart i wiele innych, są represjonowane? Za głos w obronie kobiet bardzo panu dziękuję.   

Kamila Gasiuk-Pihowicz
Rzeczniku! Już niedługo będziemy takim dziwnym  krajem, w którym obywatelom została odebrana ochrona rzecznika praw obywatelskich. Rząd PiS podniósł  rękę na coś, co jest absolutnym, powszechnym standardem w demokratycznej Europie. Świadczy o tym list  wielu szanowanych organizacji międzynarodowych  zajmujących się ochroną praw człowieka, który został  wystosowany w zeszłym tygodniu. Wyrażają w nim  wsparcie dla urzędu rzecznika praw obywatelskich  i podkreślają, jak ważne jest jego dalsze funkcjonowanie. O tym, jak bardzo potrzebny jest nam, obywatelom,  urząd rzecznika praw obywatelskich, w ostatnich latach przekonaliśmy się wielokrotnie. Niemal codziennie  życie w państwie PiS stawia ludzi w trudnych sytuacjach, odbierając lub ograniczając przynależne im prawa. Widać to w przypadku dzieci pozbawionych opieki  psychiatrycznej, w przypadku osób doświadczających  przemocy ze strony służb mundurowych kierowanych  przez PiS. Dlatego mam pytanie: W jakich obszarach  brak  rzecznika polegający na zastąpieniu go  upolitycznionym nominatem może okazać się najgroźniejszy dla obywateli i obywatelek?  

Marcelina Zawisza
Szanowna Pani Marszałek! Wysoka Izbo! Szanowny Rzeczniku! Bardzo chciałam podziękować za zajmowanie się problemami konkretnej grupy, grupy,  która bardzo często jest pomijana, zapominana. Mam  na myśli dłużników, a konkretnie tych, którzy nie  otrzymują wynagrodzenia za swoją ciężką pracę. Żyjemy w kraju, gdzie praktycznie bezkarnie można nie  płacić za wykonaną pracę. Świadczą o tym setki milionów zaległości w pensjach rocznie. Przez to utrata  dachu nad głową czy popadnięcie w spiralę zadłużenia  są prawdopodobne dla każdej Polki i każdego Polaka.  Zadłużenie czynszowe od utraty dachu nad głową dzielą tak naprawdę trzy, cztery niewypłacone pensje.  Mamy bezzębne państwo, które zostawia tych ludzi  samych sobie. Żenująco niskie kary, przy tym wsparcie  finansowe jest dopiero wtedy, gdy firma jest w likwidacji. Dziękuję, że  od 5 lat zajmuje się pan  reprezentowaniem ich interesów.  Mam pytanie. W jaki sposób systemowo doprowadzić do tego,  żeby takie sytuacje się nie zdarzały?  Żebyśmy my jako parlamentarzyści mogli stanąć  w końcu i powiedzieć, że  

Wanda Nowicka
oraz o stanie przestrzegania wolności i praw człowieka i obywatela w roku 2020 276 

Rafał Grupiński
Pani Marszałek! Wysoka Izbo! Panie Rzeczniku!  Widać po latach, jak dobrą decyzję podjęliśmy w 2015 r.,  jeśli chodzi o wybór rzecznika praw obywatelskich.  W dziejach społeczeństw są takie chwile, kiedy podejmują one decyzje, które na końcu, okazuje się, ograniczają własne swobody i prawa. Z deszczu pod rynnę,  można powiedzieć. Starożytni nazywali to mocniej: Ab  equis ad asinos, z koni na osły. Ciężkie lata dla praw  obywatelskich, wolności i lata ostatnie wykazały, że  silna obrona, reprezentacja praw obywatelskich jest  niezwykle potrzebna w każdym państwie, a szczególnie  w takim państwie, w którym rządzący przekraczają  wszelkie granice zasad konstytucyjnych i zasad demokratycznego państwa prawnego. Mam pytanie, panie rzeczniku, powiedziałbym,  bardziej otwarte. Mianowicie ze wszystkich spraw,  którymi  się pan zajmował, 72 tys., wyłania  się też pewnie obraz nowych kwestii, nowych problemów, które pojawiają się do rozwiązania przed taką  instytucją jak pańska. Jakie nowe kwestie zaniedbane, niedostrzeżone przez was powinny znaleźć się w pańskim zakresie działania lub pańskiego następcy? Dziękuję.  

Beata Maciejewska
Pani Marszałek! Wysoka Izbo! Panie Rzeczniku!  Ja również serdecznie dziękuję za pańską pracę. Pamiętam, jak w 2016 r. otwierał pan swój punkt przyjęć interesantów w Urzędzie Miejskim w Słupsku,  i wiem, że jest pan osobą, która nie tylko jest do dyspozycji i która jest pod telefonem, do której można  napisać, ale także wiem, że był pan w tych miejscach,  gdzie ludzie potrzebowali pomocy – tam, gdzie byli.  Był pan w tych miejscach i ludzie zawsze mogli do  pana przyjść, opowiedzieć o swoich problemach i tę  pomoc otrzymać. Jest pan i pozostanie pan, myślę, przez długie lata  wzorem rzecznika praw obywatelskich dla każdego  człowieka. My na tej sali możemy się politycznie różnić, ale faktem jest, że ludzie tam, w Słupsku, w Kobylnicy, w Gdańsku, w jakichś niewielkich miejscowościach, zawsze mogli na pana liczyć. I jest to ogromną wartością tej służby, według mnie – największą.  Dziękuję bardzo.  

Bartłomiej Sienkiewicz
Pani Marszałek! Wysoka Izbo! To szczególny  dzień. Jak minie, możemy się spodziewać wszystkiego najgorszego, zaniku jedynego organu państwa,  który w sposób formalny broni praw obywateli i praw  człowieka. Jeśli ktoś miałby wątpliwości, czy istotnie  tak będzie, zwracam uwagę na sugestię ze strony  rządzącej mówiącą o powiązaniu w przyszłości RPO  z Ministerstwem Sprawiedliwości. Mam pytanie. Być może pan poseł Lipiec ma rację,  mówiąc o tym, że literatura wkracza w politykę. Ale  tu nie chodzi o sprawozdanie pana rzecznika. To jest  tak naprawdę polityka, która wprowadza „Proces”  Franza Kafki do normy państwa. Tu jest literatura  wkraczająca do polityki.  Dlatego mówię: to jest szczególny dzień. Po nim  możemy się spodziewać wszystkiego, co najgorsze.  Dziękuję.  

Katarzyna Ueberhan
Szanowna Pani Marszałek! Panie Profesorze! Wysoka Izbo! Dziękuję panu rzecznikowi za wszystkie  lata służby. Kończy się kadencja rzecznika praw obywatelskich, ale nie kończy się jego misja.oraz o stanie przestrzegania wolności i praw człowieka i obywatela w roku 2020 277 Nie kończy się pana misja, panie Bodnar, ponieważ  walka o prawa człowieka nigdy się nie kończy. Do tej  pory mogliśmy w naszych bitwach o prawa kobiet,  mniejszości, osób słabszych, dyskryminowanych wesprzeć się na prawnym ramieniu rzecznika praw obywatelskich. Niestety miesiąc temu na polityczne zamówienie niekonstytucyjny trybunał pozbawił nas  konstytucyjnego strażnika naszych praw i wolności.  Konstytucyjny urząd został usunięty na polityczne  zamówienie, ponieważ przy ul. Nowogrodzkiej dopisano jedenaste przykazanie: czyja władza, tego rzecznik.  Czy czeka nas już tylko rzecznik praw partyjnych? Dziś wysłuchaliśmy ostatniego sprawozdania  prof. Bodnara. Czy to był już ostatni taki raport? Czy  pozbawieni ratownika naszych praw w morzu partyjnych interesów  skazani jesteśmy na to, by  utonąć w nadużyciach prawicowej władzy? Dziękuję.   

Małgorzata Tracz
Pani Marszałek! Wysoka Izbo! Szanowny Panie  Rzeczniku! Na wstępie chciałabym panu podziękować  za blisko 6 lat pana pracy jako rzecznika praw obywatelskich. Chciałabym podziękować pana współpracownikom za 6 lat bardzo ciężkiej pracy w czasach ataków na  praworządność, na prawa obywatelskie i na prawa człowieka w Polsce. Wykonywał pan przez te 6 lat pracę nie  tylko rzecznika praw obywatelskich, ale także pełnomocnika do spraw równego traktowania oraz rzecznika praw  dziecka, bo ci formalni zbyt często milczeli. Dziś chciałabym podziękować za to, że zajmował się  pan codziennymi sprawami obywateli i obywatelek,  sprawami pracowniczymi i lokatorskimi, sprawami dotyczącymi środowiska naturalnego. Dziękuję, że bronił  pan praw kobiet i mniejszości. Ich prawa ta władza wielokrotnie ograniczała i łamała w ciągu tych 6 lat. Czy  może pan nam dziś opowiedzieć więcej  o setkach spotkań z ludźmi w miastach i miasteczkach w całej Polsce? O codziennej pracy, której nikt  

Adrian Zandberg
Wysoka Izbo! Przedstawiciel obozu władzy mówił,  że mu się rzecznik nie podoba. W pewnym sensie jest  to najlepszy komplement, jaki może usłyszeć rzecznik praw obywatelskich, bo rzecznik nie jest od tego,  żeby podobać się jakiejkolwiek władzy, ale jest od  tego, żeby stać po stronie słabszych, żeby stać po stronie obywateli.  Mówiliśmy tutaj dużo o władzy politycznej, z którą pan rzecznik odważnie się mierzył. Chciałem powiedzieć o władzy ekonomicznej i o sprawie, za którą  chciałem panu rzecznikowi podziękować. Chciałem  podziękować panu rzecznikowi za wsparcie inicjatywy „Nie dla zysków z pandemii”, za wsparcie inicjatywy zawieszenia patentów na szczepienia. Dzisiaj to  pewnie jedno z największych zagrożeń, przed którymi stoimy, że skoncentrowane interesy ekonomiczne  wielkich firm farmaceutycznych utrudnią pokonanie  pandemii na skalę globalną. Moim zdaniem warto dzisiaj także w tej Izbie pomówić o tym, jak ważną rzeczą jest zawieszenie patentów na szczepienia, i byłbym zobowiązany, gdyby pan rzecznik zechciał poświęcić temu parę słów, zwłaszcza że są  też na  tej sali politycy, którzy zdają się tego nie rozumieć.  Dziękuję.  

Izabela Katarzyna Mrzygłocka
Pani Marszałek! Wysoka Izbo! Szanowny Panie  Rzeczniku! Chciałabym bardzo podziękować za wszystkie interwencje, które pan podejmował, ale szczególnie za interwencje w sprawach pracowniczych. Tych  interwencji było bardzo wiele, śledziłam je z zainteresowaniem i dużym uznaniem dla pana zaangażowania. W ostatnim czasie moją szczególną uwagę zwróciła podniesiona po raz kolejny sprawa dotycząca luki  płacowej, czyli nieuzasadnionej różnicy między wynagrodzeniami kobiet i mężczyzn. Chciałabym zapytać pana rzecznika, wykorzystując pana olbrzymią  wiedzę i doświadczenie, jakie są pana wskazania,  

Katarzyna Ueberhan
oraz o stanie przestrzegania wolności i praw człowieka i obywatela w roku 2020 278 jeśli chodzi o rozwiązanie tego problemu. Nawiasem  mówiąc, jest to bardzo zastanawiające. Odnoszę się  tu do odpowiedzi, jakiej udzieliła pani minister   Iwona Michałek, która była bardzo ogólna  i niewiele wnosząca do rozwiązania tego problemu.  Bardzo dziękuję.  

Robert Obaz
Pani Marszałek! Wysoka Izbo! Panie Profesorze!  Dziękuję. Dziękuję, że stawiał pan znaki zapytania  wszędzie tam, gdzie były łamane prawa. Dziękuję za to,  że krzyczał pan wszędzie i zawsze wtedy, gdy ktokolwiek był krzywdzony. Dziękuję panu za to, że „człowiek  to brzmi dumnie” nie było tylko frazesem wypowiadanym z wielu ust. Pozwoli pan, że dzisiaj nie postawię  znaku zapytania, ale wykrzyknik. I wykrzyczę wszystkim: Dziękujemy! Dziękujemy w imieniu mieszkańców  i mieszkanek Jeleniej Góry, Legnicy, Lubawki, Kamiennej Góry, wszystkich miejscowości, których mieszkańcy  zgłaszali się do pana i pan ich godnie reprezentował. Jeszcze raz dziękuję.   

Urszula Augustyn
Dziękuję.  Pani Marszałek! Wysoka Izbo! Panie Ministrze!  Wszyscy tutaj podkreślamy zgodnie, że pracował pan  w wyjątkowo trudnych warunkach. To była wyjątkowa sytuacja, ale dał pan radę. Postawił pan tak wysoko poprzeczkę, stworzył pan takie standardy, że  każdemu następnemu rzecznikowi, szczególnie temu  następnemu, będzie naprawdę bardzo trudno do nich  doszusować.  Chcę panu za to gorąco podziękować. Mamy przykład fantastycznej współpracy pana z poprzednikiem  rzecznika praw dziecka panem ministrem Markiem  Michalakiem. Ta współpraca, to było widać, była bardzo owocna i układała się doskonale. Ale po Marku  Michalaku ślad zaginął, a urząd rzecznika praw  dziecka uwiądł. Chcę więc zapytać: Jak się układa,  czy układała, współpraca z nowym rzecznikiem praw  dziecka? Czy on w ogóle jeszcze istnieje, bo ślady są  bardzo trudne do rozpoznania. I ostatnia rzecz. Zakończył pan swoją bardzo krótką wypowiedź bardzo ważnym pytaniem – pytaniem  o Polskę w czasie pandemii, o ten rok i o to, jak rozliczyć  ten rząd, który do pandemii w ogóle nas  nie przygotował. Życzę panu powrotu do życia publicznego, bo takich ludzi nam potrzeba, żebyśmy  mogli to, co zawarł pan w ostatnim pytaniu, zrealizować.   

Paweł Krutul
Pani Marszałek! Wysoka Izbo! Panie Rzeczniku!  Rzecznik praw obywatelskich Adam Bodnar, profesor. Wpłynęło do mnie bardzo wiele e-maili, informacji, wiadomości z województwa podlaskiego od moich  wyborców. Chciałbym w imieniu ich i swoim podziękować panu za wniesiony trud i pracę podczas 6-letniej  kadencji. Dziękuję bardzo, że ludzie, którzy mieli problemy, nie odbijali się od pańskich drzwi. To jest dla nas  bardzo ważne i istotne. Dziękuję, że bronił pan mniejszości i że bronił pan frankowiczów, co jest bardzo ważne i istotne, bo ta kwestia cały czas nie jest rozwiązana  do końca. Tak że jeszcze raz bardzo dziękuję za to, co pan  zrobił.   

Grzegorz Rusiecki
Pani Marszałek! Wysoka Izbo! Panie Rzeczniku! Są  takie wydarzenia i osoby, które zapiszą się złotymi zgłoskami i trafią do podręczników historii. Taką postacią  z pewnością jest prof. Adam Bodnar – rzecznik praw  obywatelskich. Osoba, która w czasie, gdy wolności i prawa człowieka, praworządność były i są w dalszym stopniu przez władzę deptane, w okresie państwowego i narodowego sztormu była jak ta latarnia, która wskazywała – i wierzę, że nadal, może już w innej konfiguracji,  będzie wskazywała – właściwy kurs. Chciałbym w imieniu setek tysięcy Polek, Polaków, którym pan i pana biuro w okresie tych 6 lat  pomagaliście – a wiele z tych osób to także mieszkańcy mojego regionu – bardzo serdecznie podziękować.  

Izabela Katarzyna Mrzygłocka
oraz o stanie przestrzegania wolności i praw człowieka i obywatela w roku 2020 279 Upominać się o słabszego, poniewieranego, będącego w mniejszości, upominać się o praworządność,  o prawa dla każdego człowieka – to nasz wspólny  obowiązek. W związku z tym  chciałbym zapytać, jak pan ocenia kwestię praworządności w okresie pandemii. Dziękuję.   

Klaudia Jachira
Panie Przewodniczący do spraw Bezpieczeństwa  Kaczyński! Pani Marszałek! Wysoka Izbo! Panie Rzeczniku! Wielokrotnie już dziękowano z tej mównicy panu  za pana działalność i ja także się do tych podziękowań  przyłączam. Ale mam też do pana pytanie.  Jest pan prawnikiem, wykładowcą akademickim  i z pewnością wielokrotnie poruszał pan te kwestie ze  studentami. Panie rzeczniku, czy może mi pan wytłumaczyć, jak to się stało, że największymi szkodnikami  w państwie prawa są właśnie prawnicy?   

Andrzej Szewiński
Pani Marszałek! Panie Rzeczniku! Wysoka Izbo!  Pragnę panu, panie rzeczniku, podziękować za służbę, za stanie na straży wolności i praw obywatelskich. Za to, że nie uległ pan naciskom partyjnym.  Za to, że służył pan, i cała instytucja RPO, obywatelom, i to w jakże trudnych czasach, kiedy byliśmy  świadkami zmasowanego ataku na Sąd Najwyższy,  na Trybunał Konstytucyjny, na inne instrumenty  i organy demokracji.  Czy nie ma pan wrażenia, że w Polsce art. 32 ust. 1  konstytucji, który stanowi: „Wszyscy są wobec prawa  równi”, nie jest respektowany? Nasza sytuacja bardziej  przypomina sytuację bohaterów „Folwarku zwierzęcego”, gdzie obowiązywała zasada: wszystkie zwierzęta  są równe , ale niektóre są równiejsze od innych. A najrówniejsze są? Kto czytał, może sobie  dopowiedzieć.   

Tomasz Olichwer
Pani Marszałek! Wysoka Izbo! Szanowny Panie  Rzeczniku! Na początku chciałbym serdecznie podziękować za pana szlachetną postawę oraz obronę wartości i, jak ktoś pięknie napisał, też za to, że jako rzecznik  jest pan głosem małych i dużych obywateli, bez względu na status społeczny, majętność, przynależność polityczną, wyznaniową i narodowościową. Pana postawa  pozostanie dla wielu wzorem do naśladowania.  Praca rzecznika obejmuje szerokie spektrum działalności. W związku z pandemią interweniował pan  m.in. w sprawie trudnej sytuacji branży kinowej,  która w dniu dzisiejszym ponownie się otwiera. Słusznie pan zwrócił na to uwagę, zwracając się do ministra kultury o zajęcie stanowiska w sprawie stworzenia długofalowej strategii wsparcia dla tej branży.  W związku z tym mam pytanie: W jaki sposób i czy  w ogóle minister kultury odniósł się do tej sprawy?  Dziękuję.  

Elżbieta Gapińska
Szanowny Panie Rzeczniku! Serdecznie dziękuję panu i całemu pana zespołowi za determinację, za  otwartość, służbę na rzecz obywateli, szczególnie tych  słabszych, wykluczonych, z niepełnosprawnościami.  Wpisał się pan złotymi zgłoskami w sprawowanie  urzędu rzecznika praw obywatelskich obok chociażby takich rzeczników, o których tutaj wspomnę, jak  pani Teresa Lipowicz czy pan Andrzej Zoll. Sprawowanie tego urzędu w tej sytuacji politycznej, w jakiej  się znaleźliśmy, było szczególnie trudne i dlatego  chciałabym tym bardziej panu podziękować, że starał  się pan, aby ta rola była ważna w czasie, gdy nierespektowane są prawa obywateli, a państwo chce decydować za Polaków we wszystkich ich sprawach,  stara się wyznaczać ludziom, jaki mają mieć światopogląd  i nie szanuje praw kobiet. 

Grzegorz Rusiecki
oraz o stanie przestrzegania wolności i praw człowieka i obywatela w roku 2020 280 

Elżbieta Gapińska
Myślę, że wszyscy bardzo jesteśmy panu wdzięczni. Dziękuję bardzo.  

Zofia Czernow
Pani Marszałek! Wysoki Sejmie! Panie Rzeczniku! Podsumowujemy dzisiaj kadencję rzecznika praw  obywatelskich, 5-letnią kadencję. Wiele już powiedziano. Ja chcę zwrócić uwagę na warunki pracy  rzecznika, na brak należytego budżetowania tej działalności. Rósł zakres zadań – krajowy mechanizm  prewencji, skarga nadzwyczajna, liczba skarg rosnąca lawinowo – a każdego roku zaplanowany przez  pana rzecznika budżet był ograniczany o 30%, o 40%.  Jak w takich warunkach można było pracować?  Mimo to prof. Adam Bodnar i jego urząd, urząd  rzecznika praw obywatelskich, doskonale realizowali swoje zadania, nie ugięli się, byli i są gwarantem  ochrony praw i wolności obywateli. Składam wyrazy  uznania, wyrażam wielki szacunek. I bardzo dziękuję. Dziękuję za uwagę.  

Monika Rosa
Pani Marszałek! Szanowny Panie Rzeczniku! Wysoka Izbo! Przede wszystkim dziękuję za dostrzeżenie wszystkich grup mniejszościowych, wszystkich  różnorodnych grup społecznych, bo te wszystkie  mniejszości, te wszystkie grupy składają się na większość, na nasze całe społeczeństwo: osoby wierzące,  niewierzące, społeczność LGBT, seniorzy, w tym pan  poseł Korwin-Mikke między innymi  kibice, katolicy, feministki, konserwatyści, osoby  praktykujące, niepraktykujące. Wszyscy byliśmy przez  pana rzecznika chronieni. Szczególnie jednak dziękuję za dwie kwestie: za uznanie i wsparcie mniejszości  śląskiej i naszego prawa do czucia swojej tożsamości,  języka i narodowości i za dostrzeżenie ponad 70 tys.  dzieci w pieczy zastępczej, którymi niestety rzecznik  praw dziecka czasu ani chęci zająć się nie miał. Mam dwa pytania: Jakie największe wyzwania  w sferze ochrony praw obywateli widzi pan w przyszłości, w obecnej sytuacji politycznej, społecznej, gospodarczej i prawnej?  I drugie pytanie kto od dziś, od kiedy, a to nastąpi niedługo,  skończy pan swoją kadencję będzie stał na straży naszych praw?  

Katarzyna Lubnauer
Panie i Panowie Posłowie! Pani Marszałek! Przede  wszystkim chciałam podziękować panu Adamowi  Bodnarowi, rzecznikowi, który, myślę, zapisze się  w historii, rzecznikowi w bardzo trudnych czasach,  w czasach trudnych ze względu zarówno na rządy,  które mają zakusy autorytarne, jak i na pandemię.  Chciałam podziękować za tych wszystkich ludzi, którym pomógł. I chciałam zapytać, jak wielu Polakom,  kobietom, mężczyznom, osobom z niepełnosprawnościami, osobom starszym, osobom LGBT, ale również  osobom, które były prześladowane z bardzo różnych  powodów, osobom bezdomnym, pan rzecznik pomógł.  Chciałam też zapytać o jedną rzecz: Kto będzie pomagał, gdzie będzie można znaleźć tę pomoc po  15 lipca? My nadal jeszcze mamy sytuację, w której  bardzo wiele osób nie znajduje pomocy lekarskiej,  sytuację, w której wielu przedsiębiorców nie radzi  sobie i będzie bankrutowało. Gdzie znajdą tę pomoc, kiedy zabraknie rzecznika praw obywatelskich?  oraz o stanie przestrzegania wolności i praw człowieka i obywatela w roku 2020 281 

Iwona Śledzińska-Katarasińska
Pani Marszałek! Panie i Panowie Posłowie! Panie  Rzeczniku! Ja już nie będę tych podziękowań powtarzała, bo to jest tak oczywiste, ale chcę zwrócić uwagę  na element, o którym tutaj nie mówiliśmy. Otóż pańskie sprawozdania, panie rzeczniku, rzeczywiście mają  wagę, choć może nie literacką – są dokumentem toczącego od 5 lat Polskę bezprawia.  To pańskie  sprawozdania będą naszym dokumentem, gdy przyjdzie społeczeństwu obywatelskiemu udać się do jakiegoś trybunału, by osądzić tych, którzy tutaj nam to  bezprawie fundują.   I chcę powiedzieć jedną rzecz. Tu się sprzeczamy,  czy to jest dla takich czy innych, dla mniejszości, dla  wykluczonych. Nie, proszę państwa. To jest rzecznik   praw obywatelskich wszystkich obywateli, bo m.in. upomina się o prawo które jest tu łamane i bez którego nie ma demokracji.  O prawo do informacji i prawo do prawdy. I za to ja  panu dziękuję.   

Cezary Grabarczyk
Wysoka Izbo! Prof. Adam Bodnar, rzecznik praw  obywatelskich, dobrze zasłużył się ojczyźnie i obywatelom. Za to Wysoka Izba wyraża mu dziś podziękowanie. Ale dopóki pełni pan urząd, panie profesorze, dopóki stoi pan na pokładzie, jest jeszcze kilka rzeczy  do zrobienia, m.in. chodzi o prawa żołnierzy, którzy  pełnią misje poza granicami Polski. Wiemy, że pana  poprzednicy badali tę sprawę. Dziś jeszcze można upomnieć się także o ich bezpieczeństwo. Można upomnieć się o prawa milicjantów, którzy przez opresyjną władzę Prawa i Sprawiedliwości, a także przez IPN   są dziś często pomawiani o pracę w Służbie Bezpieczeństwa  PRL. Do pani marszałek mam prośbę, żeby pani marszałek pozwoliła   

Magdalena Łośko
Pani Marszałek! Wysoka Izbo! Szanowny Panie  Rzeczniku! W 2019 r. pan rzecznik skierował wystąpienie do pana premiera, w którym przedstawił 20 głównych rekomendacji w zakresie zwalczania przestępstw  z nienawiści. Postulaty zostały powtórzone w czerwcu  2020 r. Niestety do tej pory rząd nie pochylił się nad  nimi. A jak pamiętamy, rok 2020 i rok 2021 były latami szczególnymi i unaoczniły problemy związane ze  zjawiskiem nienawiści. W sprawozdaniu pan rzecznik oraz o stanie przestrzegania wolności i praw człowieka i obywatela w roku 2020 282 wskazuje na konieczność zainicjowania przez rząd  prac nad kompleksową strategią przeciwdziałania przestępstwom z nienawiści. Apeluję zatem do rządu o przychylenie się do tego  wniosku. A panu rzecznikowi bardzo serdecznie dziękuję za stanie na straży praw obywatelskich w tych  bardzo trudnych i wymagających czasach. Dziękuję  bardzo.  

Tomasz Kostuś
Szanowna Pani Marszałek! Wysoka Izbo! Wzorem  swoich poprzedników, kolegów i koleżanek chciałbym  bardzo serdecznie podziękować panu profesorowi,  rzecznikowi praw obywatelskich za jego trud, za jego  poświęcenie, za jego pasję, za jego ciężką pracę w obronie najsłabszych, w obronie pokrzywdzonych, tych, dla  których był pan i jest pan ostatnią deską ratunku.  Chciałbym podziękować za to, że jest pan symbolem  bezstronności i odwagi, za pana walkę o praworządność, o swobody obywatelskie, za pana walkę z homofobią, ksenofobią i nietolerancją. Panie Rzeczniku! Chylę czoła przed panem, przed  pańskimi współpracownikami, za to, co pan zrobił.  Na koniec, trzymając się formuły tego posiedzenia,  pytanie: Czy przypomina pan sobie ostatnią interwencję, z którą zwróciłem się do pana osobiście, sprawę  szokującą, sprawę bulwersującą?  Chodzi  o billboardy, które były zlokalizowane na terenie województwa opolskiego, dokładnie przy drodze nr 46. Chodzi o zdjęcie Adolfa Hitlera na tle flagi Unii  Europejskiej na tle abortowanych dzieci, płodu ludzkiego. Chodzi mi o to, panie Tak, tak, tylko  

Michał Krawczyk
Pani Marszałek! Wysoki Sejmie! Zapamiętajmy  dzisiejszą datę. Dzisiaj jest 21 maja 2021 r. i prawdopodobnie polski Sejm dziś po raz ostatni zajmuje się  sprawozdaniem rzecznika praw obywatelskich, ponieważ posłowie PiS, których na sali obecnie widzę  – chciałem powiedzieć: dwóch, a widzę obecnie tylko  jednego – robią wszystko, aby przez ostatnie 9 miesięcy nie wybrać w Polsce następcy prof. Adama Bodnara. Ponieważ zgłaszacie państwo na to stanowisko  PiS-owskich funkcjonariuszy. Co więcej, wykorzystaliście pseudo-Trybunał Konstytucyjny do tego, aby od 15 lipca pozbawić prof. Adama Bodnara możliwości kontynuowania swojej misji. Mam pytanie: Czy państwo w ogóle czytaliście ten  raport, który pan profesor przygotował za ubiegły rok?  Czy wiecie o tym, że interweniował w 70 tys. spraw?  Swoim postępowaniem obecnie nie karzecie prof. Bodnara, nie karzecie państwo demokratycznej opozycji.   

Magdalena Łośko
oraz o stanie przestrzegania wolności i praw człowieka i obywatela w roku 2020 283 

Michał Krawczyk
Karzecie te kilkadziesiąt tysięcy osób, które   

Adam Szłapka
Pani Marszałek! Wysoka Izbo! Panie Rzeczniku!  Informacja rzecznika praw obywatelskich jest ponurą ilustracją stanu praworządności w Polsce, przestrzegania praw obywatelskich, kondycji instytucji  konstytucyjnych w Polsce.  Dziękując panu rzecznikowi za misję dotychczasową, korzystając też z pana obecności tutaj, mam dwa  pytania. Po pierwsze: Jak w ocenie rzecznika zmieniły się poziom bezpieczeństwa Polaków, obywateli i relacje państwo – obywatel w kontekście zmian uprawnień do wykonywania czynności operacyjno-rozpoznawczych przez służby w ciągu ostatnich 5 lat? Drugie pytanie dotyczy poziomu wolności mediów  w Polsce. Jak rzecznik praw obywatelskich ocenia  transakcję kupna przez jedną ze spółek Skarbu Państwa, konkretnie przez Orlen, firmy Polska Press?  Jak ocenia reakcję państwa na zakwestionowanie tej  transakcji przez sąd? Czy w ocenie rzecznika działania  podejmowane przez tzw. zarząd Polska Press   są legalne? Bardzo dziękuję.   

Gabriela Lenartowicz
Pani Marszałek! Wysoki Sejmie! W tej kadencji  pana rzecznika Bodnara po raz pierwszy w historii  został podniesiony do tak wysokiej rangi art. 74 konstytucji. Chodzi o bezpieczeństwo ekologiczne oraz  ochronę środowiska. Dziękujemy panu, panie rzeczniku, że uświadomił pan nam wszystkim, że prawo  do czystego powietrza, prawo do zdrowego środowiska jest prawem obywatelskim, jest prawem człowieka. Mówię, że to historyczne wydarzenie, bo sytuacja  również jest historyczna. Nigdy wcześniej w historii  Polski nie mieliśmy rządu, który z dewastacji przyrody i z dewastacji środowiska uczynił filozofię swojego działania, który ma na koncie takie zbrodnie jak  dewastacja Puszczy Białowieskiej, której przed polskim  rządem musiała bronić ulica i zagranica.   Wstawiał  się za nimi rzecznik. Uświadomił  nam pan, że wszyscy musimy być rzecznikami środowiska. Dziękujemy.  

Izabela Leszczyna
Panie Profesorze! Panie Rzeczniku Praw Obywatelskich! Choćby 460 posłanek i posłów powiedziało  bardzo głośno: dziękuję, to i tak nie wyrazimy tego  wszystkiego, co dzisiaj czujemy, i naszej wdzięczności  dla pana i pana pracy. To, że prawa strona, czyli PiS,  zarzuca panu, że szczególnie interesował się pan osobami LGBT, chcronił je i stawał w ich obronie, jest  najlepszym dowodem na to, że to właśnie te mniejszości były przez PiS-owskie bezprawie w ciągu 5 lat hańby tego rządu wykluczane. Pan zawsze stawał w obronie tych, którym było w tym momencie bardzo, bardzo  źle. I za to, że bronił pan ludzi, którym PiS odmawiał  nie tylko godności, ale wręcz człowieczeństwa – prezydent mówił, że to nie są ludzie, że to jest ideologia  – z całego serca panu dziękuję.  

Maciej Lasek
Pani Marszałek! Panie Profesorze! Wysoka Izbo!  W czasach, gdy prawo przestaje być prawem, a sprawiedliwość jest tylko dla niektórych, szczególnie potrzebny obywatelom jest niezależny, profesjonalny  i odważny rzecznik praw obywatelskich. 72 tys. zgłoszonych do rzecznika spraw to jasny sygnał, że obywatele nie czują się ani bezpieczni, ani zaopiekowani  przez państwo. To sygnał, że prawa obywatelskie są  zagrożone. W opinii tysięcy obywateli są one łamane.  Jedną z takich grup są mieszkańcy gmin Baranów,  Wiskitki i innych, na terenie których ma powstać  Centralny Port Komunikacyjny. Mieszkańcy boją się,  co z nimi będzie, gdy będą wysiedlani i zmuszani do  szukania pracy. Boją się państwa, które będzie ich  traktowało przedmiotowo. Wiem, panie profesorze, oraz o stanie przestrzegania wolności i praw człowieka i obywatela w roku 2020 284 że wśród wszystkich innych problemów, którymi się  zajmował rzecznik, zajął się pan również tą sprawą.  W imieniu mieszkańców tych gmin pragnę panu za to  podziękować. Proszę jednocześnie o przybliżenie Wysokiej Izbie, jakie są najważniejsze wnioski z interwencji,  które podjął pan w związku z Centralnym Portem Komunikacyjnym.  Dziękuję.  

Marta Golbik
Dziękuję.  Pani Marszałek! Panie Rzeczniku! Wysoka Izbo!  Panie rzeczniku, chciałam zwrócić uwagę na jedną  sprawę, w związku z którą podejmował pan wiele  czynności, na którą zwracał pan szczególną uwagę.  Chodzi mi problem zdrowia psychicznego i o osoby,  które z tym problemem się borykają. Dotyczy on zarówno osób dorosłych, jak i młodych, których los chyba najbardziej leży nam na sercu. Gdyby nie pana  głos, gdyby nie pana wielokrotne nawoływanie, gdyby nie zespół, który jest w Biurze Rzecznika Praw  Obywatelskich, ten tak ważny i trudny temat nie pojawiłby się w debacie publicznej. To pana wielokrotne  interwencje, często bardzo trudne, często dotyczące  osób, które np. są więźniami, spowodowały, że kwestia zdrowia psychicznego  stała się tematem powszechnej, publicznej debaty, która jest bardzo  ważna. Dziękuję bardzo.  

Marzena Okła-Drewnowicz
Pani Marszałek! Wysoka Izbo! Kiedy ponad 5 lat  temu podnosiliśmy rękę jako ówczesna koalicja rządowa za wyborem prof. Adama Bodnara na rzecznika  praw obywatelskich, wsłuchiwaliśmy się tak naprawdę w głos społeczeństwa, przychylaliśmy się do postulatów licznych organizacji pozarządowych. Po latach mogę dziś powiedzieć jedno: wybraliśmy najlepszego rzecznika na najtrudniejsze czasy. Potwierdza  to nawet przedstawiciel Prawa i Sprawiedliwości,  który w swoim wystąpieniu powiedział: nigdy w dotychczasowej historii funkcjonowania tego urzędu nie  było tak, jak jest za czasów obecnego rzecznika, który zbyt mocno angażuje się w spór polityczny. No tak,  bo nigdy w czasach funkcjonowania urzędu rzecznika praw obywatelskich nie było władzy, która tak  mocno wchodziłaby w spór ze swoimi obywatelami,  łamiąc ich prawa i swobody obywatelskie.   Stąd właśnie, panie rzeczniku, jedno pytanie: Czy rolą  rzecznika jest reprezentowanie tylko większości, czy  być może pochylanie się przede wszystkim nad losem  mniejszości? Dziękuję.   

Ryszard Wilczyński
Panie Profesorze Niezłomny! Przez PiS Wyklęty  Rzeczniku Praw Obywatelskich! Proszę przyjąć moje  najszczersze wyrazy szacunku, uznania, podziwu za  postawę patrioty, państwowca, osoby, która dała  wzór pełnienia służby publicznej w każdym wymiarze – od rzetelności po pracowitość, od odwagi po  konsekwencję. Zadam też jedno ważne pytanie. Co  zrobić w sytuacji, gdy władza uczyniła z nietykalności cielesnej funkcjonariusza publicznego pałkę na  protestujących? Jako wojewoda zapamiętałem ludzi  munduru jako ludzi męskich, a teraz wygląda na to,  że się mazgają. Co ma zrobić obywatel, który jest zatrzymywany? Ogłuszyć się? Związać? A może porazić  paralizatorem, żeby nie być oskarżonym o to, że naruszył nietykalność cielesną policji.  Policjanci, opamiętajcie się! Tak nie wolno.  

Franciszek Sterczewski
Szanowny Panie Rzeczniku! Pani Marszałek! Wysoka Izbo! Rząd próbuje upartyjnić urząd rzecznika  praw obywatelskich – ostatni niezależny organ konstytucyjny. To niewybaczalna zdrada obywateli, obywatelek bezbronnych wobec nadużyć władzy. Rzecznik praw obywatelskich nie ma być potakiwaczem  władzy, ale wspierać osoby żyjące w Polsce tam, gdzie  państwo zawodzi. Trudno wymienić wszystkie pola,  na których prof. Adam Bodnar działał w trakcie swojej kadencji, bezprawnie skróconej przez tzw. Trybunał Konstytucyjny. Upominał się o młodych, o niepłacone alimenty i o dostęp do edukacji, o seniorów i dostęp do leków, o prawa pracownicze, o osoby z niepełnosprawnością, o frankowiczów. Bronił praw kobiet,  

Maciej Lasek
oraz o stanie przestrzegania wolności i praw człowieka i obywatela w roku 2020 285 środowiska LGBT+ i wszelkich mniejszości. Bronił  ofiar reprywatyzacji i praw lokatorskich. Był wszędzie tam, gdzie rząd nie miał odwagi. Rzecznik praw  obywatelskich przez ostatnie lata  był latarnią w trakcie sztormu niesprawiedliwości. Tę latarnię teraz autorytarna władza próbuje zniszczyć,  ale wierzę, że ją obronimy. Najgłębsze wyrazy szacunku i podziękowania. Walka o prawa człowieka będzie kontynuowana! Dziękuję.   

Katarzyna Maria Piekarska
Pani Marszałek! Pani marszałek prosiła o pytania, więc zapytam: Co planuje ta władza, która tak  obawia się niezależnego rzecznika praw obywatelskich? Jak bardzo ta władza chce być bezkarna i jak  bardzo nie chce, aby patrzono jej na ręce? Szczerze  mówiąc, gdy patrzę na te puste ławy Prawa i Sprawiedliwości podczas jednej z najważniejszych debat  w polskim parlamencie, bo to jest debata o stanie praworządności, to optymistką nie jestem.  Panie Rzeczniku! Pani Doktor! Na pana ręce składam podziękowania panu i wszystkim pana współpracownikom za to, że zawsze byliście tam, gdzie rzecznik  stać powinien – po stronie obywateli. Mam też nadzieję  – bo nadzieję jeszcze mam – że pana następca, bądź następczyni, także będzie stał po stronie obywateli, a nie  będzie stał po stronie władzy. Bo rzecznik ,  który stoi po stronie władzy, jest obywatelom niepotrzebny. Dziękuję.  

Iwona Maria Kozłowska
Pani Marszałek! Wysoka Izbo! Szanowny Panie  Profesorze! W czasie pełnienia tej odpowiedzialnej  funkcji zawsze był pan blisko ludzi, szczególnie tych  najsłabszych, którzy nie zawsze potrafią upomnieć się  o swoje prawa – osób niepełnosprawnych. W ostatnim  czasie zabierał pan głos w sprawie narodowego spisu  powszechnego, którego ankieta pozostawała niedostępna dla osób niewidomych i słabowidzących. Podkreślał pan w liście do prezesa GUS, że ankieta powinna uwzględniać potrzeby wszystkich ankietowanych, także tych osób, które posiadają różnego rodzaju niepełnosprawności. W trakcie protestu osób niepełnosprawnych i ich rodzin w 2018 r. wystąpił pan do  ministra rodziny i polityki społecznej w sprawie systemu wsparcia osób z niepełnosprawnościami. Zabierał pan głos w sprawie kobiet niepełnosprawnych.  Zabierał pan głos w sprawie zmiany modelu funkcjonowania asystencji osobistej oraz opieki wytchnieniowej. Bardzo trudno w tak krótkim czasie powiedzieć  o wszystkich sprawach, których pan dotykał, dotyczących osób niepełnosprawnych  i ich rodzin.  Mam pytanie. Jakie sprawy dotyczące osób niepełnosprawnych rekomendowałby pan swojemu następcy, takie, którymi powinien się zająć w pierwszej  kolejności? Bardzo dziękuję.  

Krystyna Skowrońska
Szanowna Pani Marszałek! Panie Ministrze! Panie i Panowie Posłowie! 12 minut dzisiaj, odliczone  z zegarkiem w ręku, dla pana na wystąpienie na zakończenie kadencji Pani marszałek, pozwoli pani,  że ocenię to jako jeden z największych skandali w tej  Izbie. Nie tak powinniśmy żegnać rzecznika czy go lubimy, czy go nie lubimy.  Chciałabym powiedzieć, podziękować za to, że był  pan wszędzie, gdzie ludzie potrzebowali pana pomocy, że pomagał pan niepełnosprawnym, kobietom,  pracownikom, frankowiczom i innym. Uczestniczyłam  pięciokrotnie, rokrocznie, w sprawozdawaniu z pana  działalności. Z zażenowaniem przyjmowałam, że rządzący nie słuchali, czego nie zrobili poprawnie w sto

Franciszek Sterczewski
oraz o stanie przestrzegania wolności i praw człowieka i obywatela w roku 2020 286 sunku do obywateli, że nie słyszeli głosu obywateli.  Chciałabym pana przeprosić. Nie za siebie, nie za tę  część sali, tylko za tę , która zawsze pana  upokarzała. Upokarzała przy budżecie i upokarza do  dzisiaj. Dziękujemy panu serdecznie za pana pracę  w tej kadencji. My wszyscy wolni ludzie.  

Maria Małgorzata Janyska
Pani Marszałek! Wysoka Izbo! Panie Rzeczniku!  Przyłączam się do wszystkich podziękowań i wyrazów uznania, które dzisiaj były do pana kierowane.  Dziękuję bardzo za pana profesjonalizm, odpowiedzialność, za pana niezależność. Tę niezależność należy podkreślać, bo pan był rzecznikiem wyłącznie  obywateli, przez co naraził się władzy. Zauważył pan,  zresztą dzisiaj pan to przywołał, że znów jest aktualny postulat „Solidarności” sprzed wielu lat, że musi  ulec zmianie sposób myślenia rządzących o prawie. To, że musi ulec zmianie sposób myślenia, pokazał również poseł PiS, który występował w imieniu  swojego klubu, który walkę o prawa i wolności obywatelskie sprowadził do sporu politycznego. Tak się  wyraził. Tak więc jeśli władza uznaje walkę o prawa  i wolności obywatelskie za spór polityczny, to znaczy,  że w ogóle ich nie uznaje, że ich nie szanuje i nie zwraca na to uwagi. Panie Rzeczniku! Bardzo dziękuję za to, że pan  to podkreślił , bo szczególnie ważne jest to  tu, w tej Izbie.   

Krystyna Sibińska
Pani Marszałek! Wysoka Izbo! Szanowny Panie  Rzeczniku! Dziękując panu i wszystkim pana współpracownikom za nieustanną obecność z obywatelami  i dla obywateli, uprzejmie proszę o odpowiedź na następujące pytania: Czy brutalność Policji jest zjawiskiem, które odnotował pan w swoich relacjach z obywatelami? Czy widzi pan nasilenie takich zjawisk?  Jak ocenia pan stan systemu, a raczej brak takiego  systemu, który pozwala skutecznie odwołać się obywatelowi? Dzisiaj jest to możliwe jedynie przed sądem, a jest to proces bardzo długotrwały. Jakie widzi  pan, panie rzeczniku, pomysły i podpowiedzi może  właśnie dla pana następcy? Przy czym jeśli będzie to  nominat partyjny, to nie wiem, czy się tym zajmie,  a myślę, że trzeba się tym zająć, bo jest to bardzo  ważny temat.  W zderzeniu z Policją obywatel pozostaje bezbronny.   

Jarosław Urbaniak
Pani Marszałek! Wysoka Izbo! Panie Ministrze!  Dziękuję. Nienawiść to zaślepia i rozum odbiera. Pan  poseł Lipiec tak się zagalopował w krytyce prof. Bodnara, że zarzucił mu, że ustawami normy konstytucyjne zmienia. Panie Pośle! Od kiedy rzecznik praw obywatelskich uchwala ustawy? I to mówi pan, członek PiS,  który głosował za zwykłymi ustawami naruszającymi właśnie normy konstytucyjne, łamiącymi konstytucję? Przecież za to łamanie konstytucji, za łamanie  praw człowieka, za łamanie praw obywatelskich, za  ograniczanie wolności słowa to wy się będziecie w piekle smażyć. Mówicie, że wierzycie w piekło, aczkolwiek ja nie wierzę, że wy wierzycie.   To, że zbijecie termometr, nie znaczy, że gorączka minie.  Symbolem waszych czasów będą bite  kobiety.   

Aleksandra Gajewska
Pani Marszałek! Wysoka Izbo! Panie Profesorze!  Ja panu dziękuję w imieniu kobiet, o których prawa  upominał się pan wielokrotnie jako rzecznik praw  

Krystyna Skowrońska
oraz o stanie przestrzegania wolności i praw człowieka i obywatela w roku 2020 287 obywatelskich. W czasach, gdy standardy opieki okołoporodowej urągają godności człowieka, gdy zabiera  się dofinansowanie Centrum Praw Kobiet, bo dyskryminuje mężczyzn, gdy likwiduje się program in vitro,  bo jest niezgodny z ideologicznymi przekonaniami  rządu, pana wsparcie i głos sprzeciwu były szczególnie istotne i, proszę mi wierzyć, zostały zauważone,  na pewno przez obywatelki. Chciałam panu zadać konkretne pytanie o sytuację  Polek po tym skandalicznym pseudowyroku pseudo-Trybunału Konstytucyjnego w sprawie aborcji. Wiemy,  że spowodowało to naprawdę wiele problemów i wiele  dramatów, m.in. kobiet, w których przypadku odwołano zabiegi terminacji ciąży w sytuacji ciężkiego uszkodzenia płodu. Czy takie sprawy już do pana rzecznika  trafiły?  Jakie były konkretne przypadki? 

Aleksandra Gajewska
Jakie są pana rekomendacje w sprawie rozwiązania tej sytuacji, doraźnie i w przyszłości?   

Dariusz Rosati
Pani Marszałek! Wysoka Izbo! Panie Rzeczniku!  Proszę przyjąć wyrazy najwyższego uznania za pańską działalność.  Kiedy 5 lat temu, a właściwie już prawie 6 lat temu,  powoływaliśmy pana na to stanowisko, chyba nie  przypuszczał pan, że będzie pan pełnił swoją misję  w czasach burzy i naporu. Nie było panu łatwo. Odbierano panu pieniądze, szkalowano pana w mediach  publicznych, nękano nawet pana rodzinę. Ale dał pan  radę. Dał pan radę i – jak sądzę, słychać to w tej  dyskusji i tych wypowiedziach – uczynił pan bardzo  wiele dla polskich obywateli. Dla polskich obywateli.  Dlatego chcę pana poprosić, żeby pan nie przejmował  się tym, że połowa sali jest pusta. Pańską misją nie  była służba władzy ani nie była służba opozycji. Pełnił pan funkcję w interesie wszystkich obywateli i chcę  powiedzieć, że sprostał pan temu zadaniu. Dziękujemy bardzo.   

Arkadiusz Marchewka
Pani Marszałek! Wysoka Izbo! Kiedy policja pryskała po oczach gazem bez żadnego powodu, w obronie  protestujących stawał rzecznik praw obywatelskich.  Kiedy tajniacy wyciągali teleskopowe pałki podczas  protestów i strajku kobiet, w obronie protestujących  stawał rzecznik praw obywatelskich. Kiedy przedsiębiorcy, którzy potrzebowali pomocy w czasie kryzysu,  byli przez rząd pomijani, w ich obronie stawał rzecznik  praw obywatelskich. A teraz wyobraźcie sobie, że ta  władza wybiera na tę funkcję swojego partyjnego działacza. Zamiast obrony praw obywateli mielibyśmy obronę interesu tej władzy. Myślę, że najlepszym przykładem i najlepszym świadectwem tego, jak ta władza  traktuje prawa obywateli, jest to, że ławy rządowe są  puste i ławy posłów PiS też są totalnie puste. Szanowny Panie Rzeczniku! Szanowny Panie Profesorze! Swoją postawą , swoją służbą na  rzecz obywateli zasłużył pan na szczególne wyrazy  uznania. Dziękujemy za pańską pracę.   

Janusz Korwin-Mikke
Wielce Czcigodna Pani Moniko!   Moje prawa nie są naruszone jako prawa starca,  tylko prawa mężczyzny. Jest grupa ludzi, która wytwarza 90% dochodu narodowego, czyli grupa mężczyzn w średnim wieku. I ich praw rzecznik nie broni. Są wyzyskiwani, okradani, im dzieci są zabierane.    

Aleksandra Gajewska
oraz o stanie przestrzegania wolności i praw człowieka i obywatela w roku 2020 288 Ci ludzie też mają prawa. To są prawa obywatelskie, a nie prawa osób słabszych, niepełnosprawnych  itd. To miał być rzecznik praw obywatelskich. Dziękuję.     

Janusz Korwin-Mikke
oraz o stanie przestrzegania wolności i praw człowieka i obywatela w roku 2020 289 atak nożownika na księdza w kościele we Wrocławiu,  atak na księdza w zakrystii bazyliki w Szczecinie, napaść na księdza w Mosinie, znieważenie miejsca kultu,  zgłoszenie napaści na zakonnika, napisy wzywające do  przemocy wobec duchownych w Szczecinie, wystąpienie do komendanta głównego Policji z pytaniem o incydenty w kościołach towarzyszące protestom po wyroku Trybunału Konstytucyjnego, profanacja krzyża  oraz napisy wzywające do przemocy wobec duchownych w Gdańsku, sprawa usiłowania zabójstwa proboszcza parafii w Wielkiej Woli – Paradyżu. Słowem,  był cały szereg tematów, które badaliśmy, podejmowaliśmy. Występowaliśmy do prokuratury o wyjaśnienia,  występowaliśmy do Policji. I powiem tak: ja nie lubię się  chwalić, naprawdę, ale było bardzo ważne wydarzenie  w zeszłym roku, już jak skończyłem kadencję, ale jeszcze kontynuowałem wykonywanie zadań. Dostałem  odznaczenie od Klubu Inteligencji Katolickiej „Pontifici” – „Budowniczemu mostów”. Dla mnie to naprawdę ważne, bo to znaczy, że jednak środowiska katolickie, a przynajmniej ich część, postrzegają mnie  jako osobę, która jest w stanie poważnie zajmować  się ich sprawami i budować mosty, porozumienia, bo  taki jest sens tej nagrody. Było bardzo dużo pytań dotyczących wyzwań.  Chciałbym jeszcze raz wrócić do tego, co powiedziałem  na samym końcu, nie przez przypadek. Uważam, że to  jest odpowiedzialność nas wszystkich. Chodzi o to, żebyśmy zajęli się funkcjonowaniem naszego państwa  w czasie pandemii, oraz o to, jakie wyciągamy z tego  wnioski. To jest odpowiedzialność w stosunku do tych  wszystkich osób, które zginęły. To jest nasza odpowiedzialność  moralna, odpowiedzialność historyczna. Każdy z nas musi się zastanowić, co moglibyśmy zrobić. I to nie jest kwestia rozliczania władz, to  nie jest kwestia odwetu. To jest kwestia zastanowienia  się, gdzie nasze państwo nie zadziałało i jak to państwo  mamy poprawić. Jeżeli tego nie zrobimy, to to zmarnujemy, to będzie po prostu tak, jak byśmy chcieli puścić  w niepamięć to, co się stało. A przecież to jest jedna  z największych tragedii, jakie się wydarzyły. Oczywiście możemy myśleć o innych wyzwaniach.  Są wyzwania dotyczące sztucznej inteligencji czy np.  technologii w miejscu pracy. To jest bardzo ważna  rzecz. Niedawny protest pracowników Glovo to pokazuje. Możemy się zastanawiać nad dostępnością  szczepień. Bardzo się cieszę, że moje działania w kontekście zniesienia ochrony patentowej dla konkretnych szczepionek zostały dostrzeżone. Zresztą będę  na ten temat organizował spotkanie okrągłego stołu.  Już jest zaplanowana data, 17 czerwca. Musimy się zastanawiać nad ochroną środowiska,  zwłaszcza zmianami klimatu, i tym zajmować, bo  pandemia trochę nam przesłoniła te kwestie, a przecież one cały czas 

Lidia Burzyńska
Pani Marszałek! Wysoka Izbo! Prezentuję sprawozdanie Komisji Edukacji, Nauki i Młodzieży o poselskim projekcie ustawy o zmianie ustawy o systemie oświaty i ustawy o finansowaniu zadań oświatowych, druki nr 1199 i 1204. Dziękuję bardzo. Pani Marszałek! Panie Ministrze! Mam zaszczyt  przedstawić stanowisko Klubu Parlamentarnego Prawo i Sprawiedliwość wobec projektu ustawy o zmianie  ustawy o systemie oświaty i ustawy o finansowaniu  zadań oświatowych. Przedłożony projekt ma na celu umożliwienie ministrowi właściwemu do spraw oświaty i wychowania  ustanowienia programów i przedsięwzięć, które otwierają drogę do szeroko pojętego wsparcia polskiej szkoły w obszarze edukacji i wychowania. Programy te  będą ogłaszane w Biuletynie Informacji Publicznej  w formie komunikatu, w którym będą ujęte: przedmiot programu, podmioty uprawnione do udziału w programie, warunki udziału, tryb przeprowadzenia naboru wniosków oraz szczegółowe kryteria ich oceny.  Środki na realizację mają być przekazywane uprawnionym podmiotom na podstawie umowy i będą pochodzić z rezerwy ministra edukacji i nauki.  Należy zauważyć, iż analogiczne zapisy zawarte  są w przepisach dotyczących szkolnictwa wyższego.  Obecnie ze względu na fakt połączenia kompetencji  dwóch resortów: edukacji i nauki wskazane jest wyposażenie właściwego ministra w możliwość realizacji  programu i przedsięwzięć wspierających także placówki szkolne, w tym m.in. realizacji pomocy psychologiczno-pedagogicznej dla uczniów, wsparcia edukacji,  wychowania patriotycznego oraz wyposażania i doposażania szkół i placówek w niezbędny sprzęt. Nie bez  znaczenia jest też stworzenie możliwości i warunków  do kształcenia kreatywności i rozwijania postaw  twórczych młodego pokolenia. Nabory wniosków  w ramach programów będą mogły dotyczyć także  obszaru rozwijania kompetencji uczniów w zakresie  stosowania technologii informacyjno-komunikacyjnej oraz rozwijania infrastruktury szkolnej.  Projekt ustawy jest zdecydowanie wspierający  i prorozwojowy, wywołuje pozytywne skutki społeczne i prawne. Przy czym zauważyć należy, iż nie pociąga on za sobą obciążenia budżetu państwa ani  budżetów jednostek samorządu terytorialnego. Proponuje się, aby projektowana ustawa weszła w życie  po upływie 14 dni od dnia ogłoszenia.  Klub Prawo i Sprawiedliwość popiera poselski  projekt ustawy i będzie głosował za jej przyjęciem.  Dziękuję bardzo.  

Krystyna Szumilas
Pani Marszałek! Wysoka Izbo! Zacznę może od  innej sprawy. Jednak, pani marszałek, można było  ogłosić 3 minuty przerwy, żebyśmy zdążyli pożegnać  rzecznika praw obywatelskich żebyśmy naprawdę w tej Izbie zachowywali się jak posłowie Rzeczypospolitej Polskiej. Naprawdę, pani poseł sprawozdawca Burzyńska mogła chwilę poczekać, żebyśmy rzeczywiście jak posłowie godnie pożegnali urząd rzecznika praw obywatelskich,  urząd i pełniącego obecnie funkcję rzecznika. To się  należy panu rzecznikowi i urzędowi, który sprawował.  A teraz przechodzę do projektu. To nie jest zwykły  projekt, proszę państwa. To jest projekt, który oddaje  w ręce ministra edukacji prawo do jednoosobowego decydowania o finansowaniu z pieniędzy oświaty i wychowania wymyślonych przez niego projektów i programów bez jakichkolwiek zasad. Taki przepis nie jest  potrzebny w ustawie o systemie oświaty, ponieważ  w ustawie o systemie oświaty mamy przepisy, które  pozwalają na tworzenie programów rządowych, na  finansowanie tych wszystkich rzeczy, o których mówiła pani poseł Burzyńska. Natomiast państwo chcecie, żeby minister jednoosobowo z pieniędzy publicznych realizował swoje fanaberie bez żadnej kontroli  społecznej, bez konkursów, bez wszystkich tych zasad, bez konsultacji społecznych – bez wszystkich  tych zasad, które obowiązują.  Ten projekt przechodzi przez Sejm z prędkością  światła. 3 dni temu został złożony w Sejmie jako projekt poselski, dzisiaj już jest drugie czytanie. Gdyby  nie to, że pani marszałek przełożyła głosowania na  przyszły piątek, pewnie dzisiaj byłby przegłosowany.  Dlaczego się tak spieszycie? Czy pan minister Czarnek już zlecił jakieś projekty, już ma gotowe pomysły,  żeby je realizować, a teraz potrzebuje tylko przepisu,  żeby móc za to zapłacić? Ten projekt nie jest dobry  dla edukacji. On służy ministrowi i realizacji jego  fanaberii. Pani poseł sprawozdawca mówiła o programach.  Czy w ramach tego projektu będą realizowane np.  pomysły związane z wprowadzaniem dodatkowych  lekcji historii według programu pisanego przez polityków Prawa i Sprawiedliwości czy ekspertów wybranych przez pana ministra Czarnka? Czy w ramach tych projektów będziecie państwo fundować  komputery dla szkoły, w której dyrektor walczy z uczniami sprzyjającymi strajkowi kobiet? Czy w ramach  tego projektu będziecie rozdawać czeki dla samorządowców, dla szkół w samorządach, w których macie  swoich wójtów, burmistrzów czy prezydentów? Takie  działania widzimy i to, co państwo dzisiaj chcecie robić, przypomina powstanie projektu Funduszu Sprawiedliwości czy funduszu na realizację dróg, kiedy  wybieraliście samorządy, wybieraliście organizacje  posłuszne PiS-owi i im te pieniądze mogliście wtedy  przekazać.  Pytanie następne: Skąd pieniądze na realizację  tego projektu? Bo gdyby był to program rządowy,  trzeba by dać dodatkowe pieniądze na oświatę i wychowanie, trzeba by dać dodatkowe pieniądze na realizację takiego programu. W ten sposób omijacie ten  problem i pozwalacie ministrowi realizować te programy z pieniędzy, które dzisiaj są w budżecie na  oświatę i wychowanie. Z czego zabierzecie? Z subwencji oświatowej? Z poradni psychologiczno-pedagogicznej? Czy z innych zadań, które są realizowane  w edukacji?  Ten projekt nie nadaje się do poprawy. To jest projekt szkodliwy, tworzący patologię. To jest projekt, który nigdy nie powinien powstać. To jest projekt, który  powinien zostać wyrzucony do kosza. Składam w imieniu  klubu Koalicja Obywatelska wniosek  o odrzucenie tego projektu. Dziękuję.  

Agnieszka Dziemianowicz-Bąk
Pani Marszałek! Wysoka Izbo! Polska szkoła, a przede  wszystkim polska młodzież, potrzebuje wsparcia po  pandemii. Jak znaczącego wsparcia i jak bardzo go  potrzebuje – wiedzą to najlepiej powracający do szkół  uczniowie, ich rodzice i nauczyciele. Ale pokazują to  także twarde, obiektywne dane i liczby.  W pierwszym kwartale 2021 r. liczba prób samobójczych wśród młodych wzrosła o 25% względem  podobnego okresu w roku ubiegłym. W ciągu zaledwie trzech pierwszych miesięcy tego roku życie odebrać sobie próbowało 271 dzieci. Ponad 900 tys. dzieci w Polsce doświadcza ubóstwa. Nasze państwo nadal boryka się z problemem niedożywienia najmłodszych,  a szkolne programy dożywiania są dalece niewystarczające. Całkowitego wykluczenia cyfrowego doświadcza w Polsce kilkadziesiąt tysięcy uczniów.  Ponad milion dzieci nie mogło w pełni uczestniczyć w zdalnych lekcjach podczas zamknięcia szkół.  W czasie pandemii pogłębiły się nierówności edukacyjne, a z objawami depresji boryka się dziś niemal  połowa polskich nastolatków.  Samorządy nie są w stanie finansowo udźwignąć  kolosalnych wyzwań oświaty i wychowania. Subwencja oświatowa jest wciąż zbyt niska. Różnica wydatków oświatowych w stosunku do subwencji wynosi  ponad 30 mld zł. Gminom brakuje pieniędzy na wypłatę nauczycielom dodatków uzupełniających, a rząd  nie zgodził się na 10-procentowe podwyżki dla nauczycieli, choć to przecież właśnie na nich spoczywać  będzie misja przywrócenia szkole normalności.  W tak trudnych czasach dla polskiej szkoły każda  ustawa, która gwarantowałaby środki na programy  wyrównawcze, pomoc psychologiczną dla dzieci, program dożywiania uczniów, cyfryzację edukacji, doskonalenie zawodowe nauczycieli i zapewnienie godnych wynagrodzeń pracownikom szkół, mogłaby liczyć na poparcie Lewicy, bez względu na to, jakiej  partii logo widniałoby w nagłówku takiej ustawy, bez  względu na to, czy w ministerstwie edukacji zasiadałby pan Przemysław Czarnek, czy ktokolwiek inny.  Bo ciepły posiłek w szkole nie ma barw politycznych,  a każde głodne dziecko to po prostu wstyd dla państwa, bo każda polska szkoła zasługuje na modernizację i skok w przyszłość, bo nie ma dobrej edukacji  bez godnie wynagradzanych nauczycieli, a nauczycielska pensja powinna być powiązana ze średnim  wynagrodzeniem w gospodarce. Jako Lewica poprzemy każdą ustawę, która odpowie na te wyzwania.  Ale to nie jest taka ustawa. Ta ustawa w obecnym  brzmieniu nie dofinansowuje polskich szkół, nie zwiększa subwencji, nie wspiera uczniów, nie wzmacnia pozycji zawodowej nauczycieli. Jedynym i wyłącznym  beneficjentem tej ustawy jest minister edukacji. Państwa projekt to niczym nieograniczona monopolizacja  środków publicznych na oświatę przez jednego ministra. Przedkładają państwo pieniądze dla członka  rządu nad pieniądze dla dzieci. Żaden minister, bez  względu na to, czy byłby nim człowiek prawicy, liberałów czy lewicy, nie powinien mieć uprawnień do  dowolnego i jednoosobowego decydowania, na co pieniądze w oświacie się znajdą, a na co nie. Bo system  edukacji to jest dobro wspólne, a nie prywatny folwark  ministra, ani Czarnka, ani żadnego innego. Procedują państwo nad tą ustawą w niezrozumiałym poselskim, ekspresowym trybie i chcą państwo, by  weszła w życie zaledwie 14 dni od jej przyjęcia, a więc  jeszcze w bieżącym roku, gdy budżet na oświatę jest  już określony. Wiceminister Rzymkowski zapewniał  podczas posiedzenia komisji edukacji, że środki na  programy i przedsięwzięcia ustanawiane przez ministra pochodzić będą w bieżącym roku z rezerwy ministerstwa i nie nadwyrężą tegorocznego, i tak zbyt  skromnego, budżetu na zadania oświatowe. To dobra  deklaracja, ale to są tylko słowa. Żadnych takich  gwarancji nie ma w ustawie. Jeśli ministerstwo ma  do wykorzystania rezerwy finansowe, to najwyższy  czas je uruchomić i wydać na to, czego potrzebują  uczniowie, nauczyciele i szkoły, a nie na kieszonkowe  dla ministra Czarnka. Zapiszcie państwo cele wydatków, programów i przedsięwzięć w ustawie. Wpiszcie  tam, zgodnie z poprawkami Lewicy, pomoc materialną dla uczniów, wsparcie psychologiczne, cyfryzację  edukacji i rozwój szkolnej infrastruktury – uczciwie  i czarno na białym. Wtedy i tylko wtedy Lewica rozważy głos inny niż sprzeciw, choć byłoby najlepiej,  aby ten poselski projekt przepadł, a rząd przygotował  własną rządową ustawę i przeprowadził obowiązkowe konsultacje społeczne, z ekspertami, rodzicami,  uczniami, nauczycielami, dyrektorami szkół i związkami zawodowymi. Bo to oni najlepiej wiedzą, czego  dziś brakuje polskiej szkole. Mają prawo zostać wysłuchani, a ministerstwo, rząd i parlament mają obowiązek wysłuchać ich głosu. Dziękuję. 

Dariusz Klimczak
Szanowna Pani Marszałek! Wysoka Izbo! Mała  ustawa, duże uprawnienia – tak można scharakteryzować ten projekt, z którym mamy dzisiaj tutaj do  czynienia. Jego szczątkowe uzasadnienie w zasadzie  chyba mówi wszystko o tym projekcie. Ja wywodzę się z samorządu terytorialnego. Ustanawianie programów, ich realizacja, ocena to zawsze  była kompetencja jak najszerzej rozłożona. Nie było  mowy o braku transparentności, o braku korzystania  z konsultacji, o tym, że – w przypadku samorządu  – władza uchwałodawcza, radni, sejmik zawsze decydują o tym. Nigdy nie decydował żaden pojedynczy  członek zarządu, nawet marszałek, nawet cały zarząd. I tym właśnie różni się samorząd terytorialny,  jeszcze dzisiaj w wydaniu konstytucyjnym, jeszcze  nie tak bardzo dotknięty przez obecną władzę, od  tego, co dzisiaj serwują nam rząd i władza Prawa  i Sprawiedliwości. Niestety marginalizowana jest szeroka władza, władza ustawodawcza, uchwałodawcza,  jest ograniczanie nas, posłów, kompetencji Sejmu,  tego parlamentu, komisji. Ubolewam nad tym, bo  zawsze szerokie konsultacje, opiniowanie były wartością dodaną, szczególnie w tak wrażliwym obszarze, jakim jest oświata, edukacja. Niestety za pośrednictwem tej ustawy tworzymy  przepisy, które stanowią czek in blanco dla ministra  

Agnieszka Dziemianowicz-Bąk
Czarnka. I wszyscy się tego obawiamy, bo on będzie  mógł więcej. Niestety jego sława nie jest zbyt dobra.  Gdybyśmy nie znali praktyk, których trzymał się ten  rząd, gdyby nie ta sława ministra Czarnka, pewnie  te obawy byłyby mniejsze, ale niestety one się pogłębiają. Wszyscy obawiają się, że te nowe programy to  będzie jakaś indoktrynacja, jakieś pójście w kierunku  pseudopatriotyzmu, pseudoprogramów, które w ogóle nie przystają do szkoły. Nie chcemy, żeby w tym  kierunku poszła edukacja.   Niestety tak. Kiedy obserwujemy państwa politykę, do tego wniosku można dojść. Ze smutkiem do  tego można dojść.  Niestety spada, poprzez uchwalenie tej ustawy,  ranga wszelkiego rodzaju projektów. Tworzy się de  facto fundusze doraźne, na potrzebę chwili, na potrzeby, mam nadzieję, że nie polityczne, ale tego  uniknąć nie można. I uważam, że nie będzie kontroli nad kontrowersyjnymi pomysłami, których wszyscy się spodziewają, będąc ostrożnym w podejściu do  przepisów, które się tworzą. Uważam, że w tym momencie do polskiego parlamentu powinny wpływać inne projekty ustaw. Dzisiaj  w kraju, który walczy ze skutkami epidemii, powinniśmy zupełnie na co innego stawiać i innych przedłożeń oczekiwać od resortu edukacji, oświaty. Powinniśmy walczyć ze skutkami tych strat edukacyjnych,  z którymi mamy do czynienia. Uważam, że dzisiaj  minister powinien tu stanąć i powiedzieć, że od nowego roku szkolnego codziennie powinna  być lekcja  angielskiego, że musimy walczyć o to, żeby ciepły  posiłek miał każdy uczeń w szkole, a nie chwytać się  nowych przepisów, nowych uprawnień, które, myślę,  nie będą niosły ze sobą nic dobrego. Ja zresztą pamiętam i widzę, jak ograniczane są  fundusze i programy różnego rodzaju, nie tylko  oświatowe. Pamiętam Fundusz Rozwoju Kultury Fizycznej, o którym decydowało się bardzo nisko, jeżeli chodzi o szczeble samorządu. Dzisiaj następuje  niebezpieczna centralizacja programów różnego rodzaju. I chce się je zamknąć w gabinetach ministerialnych, a z racji samej nazwy one powinny być szeroko prezentowane i konsultowane. Dziękuję bardzo. 

Artur Dziambor
Szanowna Pani Marszałek! Wysoka Izbo! Szanowni Państwo! Projekt ustawy, który wprowadzono  przedwczoraj, który był w pilnym trybie procedowany w komisji edukacji wczoraj, został przeprocedowany tak szybko, że już samo to budzi pewne wątpliwości. Ja nie utyskuję na to, że trzeba było szybko działać. Ta ustawa ma dwie strony, więc też nie jest tak,  że nie można było się z nią zapoznać. Lepsze numery  robiliście wtedy, kiedy była tarcza antykryzysowa.  Tam było 250 stron i też trzeba było w jeden wieczór  z tym się zapoznać, żeby móc następnego dnia brać  udział w debacie. A więc nie o to chodzi. Uważam, że  powinniśmy tutaj pracować dzień i noc, o ile będziemy tworzyli dobre prawo. Tymczasem to, co tutaj  proponujecie, niestety ma tyle różnych wad i budzi  tyle wątpliwości, że można to krótko nazwać skokiem  na kasę ze strony ministerstwa edukacji. Niestety,  ponieważ chciałoby się, żeby ministerstwo edukacji  po tym ciężkim roku pandemicznym, w którym zablokowano młodym ludziom możliwość uczenia się  właściwie w normalnym trybie, wymyśliło jakieś  programy naprawcze w zupełnie inny sposób skonstruowane, w zupełnie inny sposób obsługiwane. No  niestety. Po pierwsze, jest tam powiedziane, że minister  będzie uznaniowo przyznawał pieniądze z różnych  grantów, wedle oczywiście własnego widzimisię. Te  pieniądze mogą teoretycznie pójść np. na sprzęt, na  renowację, ale też mogą iść na dodatkowe zajęcia,  szkolenia prowadzone przecież przez jakieś organizacje, przez jakieś fundacje, przez stowarzyszenia.  Mam podejrzenie, że oczywiście te stowarzyszenia,  te fundacje, firmy, które będą z tego korzystały, to  będą firmy, które, jak później się okaże, mają jakiś  związek z partią matką. Tak to zazwyczaj bywa – związek pośredni, bezpośredni, ale zawsze do tego dochodzi. My wiemy o tym doskonale, jest tylko kwestia,  jak głęboko będzie trzeba kopać, żeby się o tym dowiedzieć. Tak to niestety działa, gdy nie ma uczciwego przetargu, gdy nie ma licytacji. Mógłby minister  przecież ogłosić konkurs i zrobić otwartą licytację,  wtedy, powiedzmy, bylibyśmy bliżej realizacji pewnego celu za uczciwe pieniądze przez uczciwych wykonawców. Tymczasem niestety będzie to fundusz,  którym minister będzie dysponował wedle własnego  uznania. To po pierwsze. Po drugie, w ustawie nie określiliście kosztów,  jakie będą musiały być w związku z tą ustawą poniesione. Napisaliście wręcz wprost, że ta ustawa nie  generuje żadnych dodatkowych kosztów. A jeżeli ta  ustawa nie generuje żadnych dodatkowych kosztów,  to znaczy, że te pieniądze już są do dyspozycji ministerstwa. A jakie pieniądze już są do dyspozycji ministerstwa? Ano pieniądze z subwencji oświatowej.  Tej subwencji, co do której, gdy pojedziecie do dowolnej gminy, do dowolnego wójta, burmistrza, do dowolnego prezydenta miasta, każdy jeden powie wam, że  przez to, że subwencja jest tak niska, zajeżdżany jest  samorząd. Samorząd, co do którego nie mamy żadnych wątpliwości, że wy go zwalczacie, samorząd,  którego wy nie chcecie, ponieważ centralizacja władzy jest waszym celem, samorząd, który dostaje od  was bardzo małe pieniądze na utrzymanie tzw. sa

Dariusz Klimczak
morządowych szkół – tzw. samorządowych, ponieważ  wiemy doskonale, że cały czas one jeszcze są państwowe i mamy niestety system mieszany udawany,  co do którego nikt nie wie, jak właściwie go nazywać.  Ten system jest przez was zajeżdżany, ponieważ nie  potraficie w odpowiedni sposób zarządzać tymi pieniędzmi. Boicie się rozwiązań prywatyzacyjnych, boicie się wprowadzenia porządnych zmian, a robicie  takie numery, znowu przesuwając odpowiedzialność  na samorządy, bo te pieniądze, które wyda sobie minister Czarnek dzięki temu projektowi, będą zabrane  z subwencji. Subwencja będzie pomniejszona o to,  ponieważ ministerstwo ma pewne fanaberie, które  musi realizować. Tak to niestety będzie wyglądało. Nie ma poważnej dyskusji o realnych potrzebach,  jakie ma szkoła. Nie ma dyskusji o bonie oświatowym, nie ma dyskusji o programie, który mamy  w tym momencie, o podstawie programowej, nie ma  dyskusji o tym, co będzie się działo z tymi rocznikami ludzi młodych. Młodych ludzi, słuchajcie, którzy  przez cały rok – cały rok – mieli zajęcia on-line, młodych ludzi, którzy przez ten czas oduczyli się uczenia  się. W tej całej sytuacji ja osobiście Bogu dziękuję, że  mam synów 2-letnich, a nie 12-letnich, bo dzisiejsi  nastolatkowie będą mieli od września naprawdę niesamowicie ciężki czas. Jeszcze do tego dochodzi bałagan w szkołach, który wy wprowadzacie, bałagan  co do sytuacji nauczycieli i jeszcze do tego zmiany,  które proponujecie w innych ustawach. Ta ustawa nie powinna się pojawić. Tego typu  pieniądze nie powinny być do dyspozycji ministra  Czarnka. Jeżeli w ogóle prowadzimy tego typu projekty, to wszystko powinno się odbywać publicznie,  na bazie licytacji, a nie tak, że minister Czarnek  przyzna dowolną kwotę dowolnej organizacji wedle  uznania, ponieważ to zawsze będzie prowadziło do  sytuacji, w której finansujecie w mniejszym lub większym stopniu swoich. Będziemy przeciwko temu.  Dziękuję.  

Hanna Gill-Piątek
Szanowni Państwo! W imieniu Koła Parlamentarnego Polska 2050 przedstawiam nasze stanowisko  co do projektu ustawy o zmianie ustawy o systemie  oświaty i ustawy o finansowaniu zadań oświatowych. Projekt ten przyznaje ministrowi bardzo szerokie  prerogatywy w zakresie inicjowania różnego rodzaju  programów. Jakich programów? Programów. To powinno nam wystarczyć. Oto pan minister Czarnek pozazdrościł Zbigniewowi Ziobrze worka pieniędzy do dowolnego wydawania. Rabując i tak małe środki na oświatę, chce  stworzyć prywatną sakiewkę na wzór Funduszu  Sprawiedliwości, który – przypomnę – służy rozdawaniu prezentów homofobicznym władzom gmin  anty-LGBT i robieniu własnej kampanii. Podobnym  celom będzie służyć nowa skarbonka ministra Czarnka: dawaniu swoim, dzieleniu, zastraszaniu, szczuciu  na mniejszości. Ta ustawa tworzy fundusz przemocy, fundusz propagandy i siania strachu w polskiej szkole, fundusz  czarnkizacji polskiej edukacji, fundusz inkwizycyjny.  Ale przetrwaliśmy zabory, przetrwamy i to. Pytanie:  Ile zaszczutych dzieci zapłaci za to cierpieniem, a nawet życiem? Prócz skandalicznego, autorytarnego trybu rozdawania tych pieniędzy swoim warto zwrócić uwagę  na fakt, że nie stosuje się do niego przepisów Kodeksu postępowania administracyjnego. A więc od arbitralnych decyzji pana ministra nie będzie można  nawet się odwołać. Polska 2050 wnioskuje o odrzucenie w całości  tego projektu w drugim czytaniu. Polska 2050 przedstawi również przed nowym rokiem szkolnym obszerny program, jak powinna wyglądać dobra, przyjazna  wszystkim uczniom edukacja. Ale ten bubel, o którym dzisiaj rozmawiamy, trzeba natychmiast wyrzucić do kosza. Dziękuję bardzo. 

Zofia Czernow
Pani Marszałek! Wysoki Sejmie! Panie Ministrze!  Chciałam zadać pytanie dotyczące finansów związanych z tym funduszem czy programem. Chodzi o programy i przedsięwzięcia ministra edukacji. Będą to  pieniądze pochodzące ze środków na oświatę. Chciałam zapytać konkretnie: Ile będzie tych pieniędzy  i skąd one będą pochodziły?  I kolejne pytanie: Dla kogo? Bo w tym projekcie,  bardzo uproszczonym, nic na ten temat nie ma. Czy  te pieniądze będą z subwencji oświatowej, a może  z brakujących pieniędzy na edukację indywidualną,  na poradnie psychologiczno-pedagogiczne, na schroniska szkolno-młodzieżowe? Wszędzie brakuje pie

Artur Dziambor
niędzy. I jakie będą kryteria rozdziału? Z tym mamy  bardzo złe doświadczenia. Wszyscy się obawiają, że  te pieniądze będą dzielone niesprawiedliwie. Dziękuję bardzo.  

Norbert Kaczmarczyk
Pani Marszałek! Wysoka Izbo! Słuchając tych  kłamstw odnośnie do uznaniowości środków i funduszy przyznawanych przez poszczególne ministerstwa,  podam państwu tylko jeden przykład, przykład jednego  powiatu, powiatu zarządzanego przez Polskie Stronnictwo Ludowe, czyli powiatu niezarządzanego przez Zjednoczoną Prawicę: 350 tys. w sytuacji COVID-u – zagrożenie życia i zdrowia mieszkańców – z Funduszu  Sprawiedliwości, tego funduszu, o którym państwo  mówią, że to jest fundusz dla swoich, 350 tys. dla  powiatu proszowickiego, gdzie rządzi Polskie Stronnictwo Ludowe. Drugi przykład: 4270 tys. z Rządowego Funduszu Inwestycji Lokalnych dla powiatu  proszowickiego, dla szpitala proszowickiego na leczenie, na sprzęt, dla powiatu zarządzanego przez Polskie  Stronnictwo Ludowe. Nie kłamcie państwo, mówiąc  bez przerwy, że rozdajemy pieniądze  swoim samorządowcom. Panie Ministrze! Pytanie, jeżeli chodzi o 300 tys.  godzin dodatkowych zajęć sportowych w ramach  sportowych klubów: Czy te inwestycje, te pieniądze  na zajęcia sportowe to będzie długofalowa inwestycja? Bo wiemy, że dzieciaki wracają do szkół. Proszę powiedzieć, czy to będzie długofalowa inwestycja. Dziękuję.  

Dariusz Rosati
Szanowna Pani Marszałek! Panie Ministrze! Wysoka Izbo! Rzeczywiście pan minister Czarnek pozazdrościł ministrowi Ziobrze własnego fundusiku,  Funduszu Solidarnościowego, który wydawany jest  zupełnie niezgodnie z ustawą, ministrowi Glińskiemu, który z kolei ma inne pieniądze do rozdawania  swoim, ministrowi zdrowia, który też finansuje znajomych królika itd., itd. Drodzy Państwo! To jest po prostu skandal, co wy  robicie z tym budżetem. Jak można dawać do dyspozycji kolejnego ministra środki finansowe, które nie są  obwarowane żadnymi przepisami, na dodatek w sytuacji, w której oświata cierpi na głęboki deficyt środków finansowych? Zapytajcie nauczycieli, zapytajcie  rodziców. Jak możecie w ogóle podpisywać się, państwo posłowie, pod ustawą, która daje ministrowi  Czarnkowi, człowiekowi, który oskarża Unię Europejską o niepraworządność, środki finansowe na to,  żeby realizował własne polityczne, partyjne cele  w obszarze oświaty?  Nie będziemy głosować za tego typu   aktami prawnymi, które psują prawo i psują Rzeczpospolitą.  

Artur Dziambor
Dziękuję. Pani Marszałek! Tutaj pan poseł Kaczmarczyk  trochę się obruszył tym, że m.in. ja sugerowałem, że  pieniądze będą wydawane uznaniowo i że pieniądze  niekoniecznie będą wydawane w prawidłowy sposób.  Chciałbym przypomnieć wczesne lata dwutysięczne,  kiedy było coś takiego jak kampania „Niech nas zobaczą”. Pamięta pan tę kampanię? Wie pan, o co chodziło? To były billboardy w całej Polsce promujące,  pokazujące pary homoseksualne, to była kampania,  która miała nas oswoić z tym, że istnieje w Polsce  homoseksualizm. Wie pan, skąd były pieniądze na tę  kampanię? Z kancelarii premiera, z kancelarii ówczesnego premiera za czasu rządów SLD. To jest właśnie sytuacja, o której ja mówię. Teraz akurat nie  

Zofia Czernow
rządzi SLD, rządzi Prawo i Sprawiedliwość. Wyobrażam sobie, że te pieniądze mogą być wydawane na  takie same, tożsame projekty, oczywiście nie w tym  kierunku, tylko właśnie dokładnie w drugim.  Niekoniecznie uważam, że jest to prawidłowy kierunek. I tyle. I druga rzecz, skoro już powiedziałem „a”. Chciałem zapytać: Skąd będą pieniądze, ile będzie tych  pieniędzy i jak szybko będzie to wykonywane?  Krótkie pytanie, krótkie odpowiedzi. 

Anna Kwiecień
Dziękuję. Pani Marszałek! Panie Ministrze! Wysoka Izbo!  Co prawda nowelizacja ustawy to inicjatywa poselska, ale pragnę zapytać pana ministra, jak pan ocenia te proponowane zmiany. W jaki sposób będą one  zasilały polską edukację w obszarze kreatywności,  wychowania, edukacji, a przede wszystkim infrastruktury? Mam jeszcze jedno, myślę, bardzo istotne pytanie:  Czy w ramach tych uprawnień pojawią się programy  nakierowane na wychowanie patriotyczne? Jeśli tak,  to jak pan to widzi? Dziękuję bardzo.  

Jan Szopiński
Pani Marszałek! Wysoka Izbo! W uzasadnieniu projektu napisano, że nowe programy ministra  Czarnka będą opłacane ze środków finansowych na  oświatę i wychowanie, ale bez skutków dla budżetu  państwa. W związku z powyższym mam następujące pytania: Jaka kwota jest przewidziana na te programy  w roku 2021 i w latach następnych? Czy środki na  programy minister zaoszczędzi na płacach urzędników ministerstwa i kuratoriów, czy też zostaną one  po prostu zabrane samorządom, czyli de facto nauczycielom, szkołom i uczniom? Czy pan minister  będzie finansował programy dotyczące walki o wolności i prawa człowieka, w szczególności o prawa kobiet? Czy wnioski będą oceniane przez zespoły ekspertów? Według jakiego klucza ci eksperci będą powoływani? Bardzo bym prosił, żeby pan minister, po pierwsze,  odpowiedział mi na piśmie, a po drugie, jeśli może, to  żeby rozważył to, o co prosi cała Izba, aby ten projekt  wrzucić do kosza. Dziękuję bardzo.  

Jarosław Rzepa
Szanowna Pani Marszałek! Wysoka Izbo! Pierwsza uwaga do pana posła Kaczmarczyka. Panie Pośle! Odpowiadam na pana słowa: wyjątki  są, ale nie stanowią reguły. Natomiast, szanowni państwo, oczekiwałem, że  w tym parlamencie – kieruję te słowa do pana ministra – wreszcie zajmiemy się finansowaniem oświaty.  Chodzi o całkowite przejęcie finansowania oświaty  przez rząd, przez obecnie rządzących, przez Zjednoczoną Prawicę. Dlaczego, szanowni państwo? Dlatego  że dzisiaj samorządy dopłacają nawet 40–50%. To są  fakty. Szanowni Państwo! Dzisiaj mówicie o kwocie  30 tys. zł wolnej od podatku. To jest, szanowni państwo, co czwarta złotówka, 33% w budżetach gmin  z dochodów własnych. Szanowni państwo, nie można  wyciągać od samorządów, bo kiedyś te samorządy  wskażą na oświatę jako ten element, któremu będą  ograniczały finansowanie. Dlatego, panie ministrze, jeszcze raz bardzo proszę: niech państwo, jeżeli faktycznie uznaje oświatę  za bardzo ważny element, weźmie to na swój garnuszek.  A samorządy sobie z dłużnikami  dadzą radę.  

Zbigniew Dolata
Szanowna Pani Marszałek! Panie Ministrze! Wysoka Izbo! Stanowisko wobec tego projektu ustawy  jest papierkiem lakmusowym, które ze stronnictw  

Artur Dziambor
politycznych chcą dobra polskiej oświaty, które chcą  dobra Polski. Bo krytykujecie projekt ustawy, który  zakłada, że minister będzie mógł ustanawiać programy dofinansowujące różnego rodzaju zadania oświatowe. I nawet nie ukrywacie tego, że po prostu chcielibyście, aby minister takich możliwości nie posiadał,  czyli krótko mówiąc, żeby te problemy, które dotyczą  polskiej oświaty, nie były rozwiązywane. Jest to stanowisko antypaństwowe. Nie wiem, czy wy to czujecie. Często się też powołujecie na Fundusz Sprawiedliwości właśnie jako taki przykład działań, które  zmierzają do tego, żeby – nie wiem – minister był  zadowolony. Otóż przypominam wam, albo informuję, że z Funduszu Sprawiedliwości np. zostały dofinansowane wszystkie jednostki  OSP  w całym kraju, niezależnie od tego, czy druhny i druhowie byli tam z Platformy, z PSL-u, czy z Prawa   i Sprawiedliwości. 

Zbigniew Dolata
I to jest istotne. Dziękuję bardzo.  

Janusz Korwin-Mikke
Pani Marszałek! Wysoka Izbo! Chciałem zadać  pytanie: Jak się nazywał minister oświaty, który tak  wychowywał młodzież, że była aż przesadnie patriotyczna, bo zrobiła absurdalne powstanie styczniowe,  powstanie wielkopolskie? Jak się nazywał minister  oświaty, który uczył wtedy młodzież patriotyzmu?  Nikt ich nie uczył. Uczyły ich rodziny. Ministrami  oświaty byli Rosjanie, Niemcy, którzy chcieli patriotyzm wyrugować. Młodzież jest przekorna. Mówiłem w Sejmie: jak się wprowadzi religię do  szkół, Kościół utraci młodzież. I utracił. Teraz mówię  wam, że jeżeli będziecie tak samo uczyli młodzież  patriotyzmu, to ją stracicie. Młodzież będzie się śmiała ze słowa „patriotyzm”, jeśli tak będziecie robili.  Państwowe wykonanie tych najszlachetniejszych idei  powoduje, że efekt jest dokładnie odwrotny. Chciałem spytać, czy sobie z tego zdajecie sprawę.  Dziękuję bardzo.  

Magdalena Biejat
Pani Marszałek! Panie Ministrze! Wysoka Izbo!  Sytuacja w oświacie jest bardzo zła. Ponad 40% młodzieży ma objawy depresji. Sytuacja była trudna jeszcze przed pandemią, kiedy programy były przeładowane. Młodzi ludzie, i w szkole, i poza nią, poświęcali zdecydowanie zbyt dużo czasu na odrabianie lekcji. Teraz sytuacja jest jeszcze trudniejsza. Co więcej,  tę sytuację najlepiej obrazuje fakt, że co zamożniejsze  osoby, klasa średnia, zaczynają odpływać ze szkół  publicznych w kierunku szkół prywatnych. To są  wszystko niezwykle niepokojące objawy, których  państwo nie próbuje leczyć. Nie znajdujemy pieniędzy  na wsparcie nauczycieli. Nie znajdujemy pieniędzy  na wsparcie szkół dofinansowanych głównie z budżetów gmin. Mam pytanie: Co macie zamiar zrobić w tej sprawie? I drugie pytanie. Mówiliście państwo, że będziecie przeznaczać pieniądze z rezerwy ministerialnej  na realizację tej ustawy. Co to są za pieniądze  i na jakie konkretne działania mają pójść w tym  roku?  

Czesław Siekierski
Pani Marszałek! Nowoczesny rozwój opiera się na  wiedzy, edukacji, które są podstawą postępu, innowacji, cywilizacyjnego rozwoju. W Unii Europejskiej  mówi się, że stawia się na rozwój oparty na wiedzy,  na postępie. Pandemia naruszyła ten proces stabilności systemu edukacji w Polsce. Nastąpiła prawie  1,5-roczna przerwa w ciągłości edukacyjnej. Oczywiście chodzi nie tylko o samo nauczanie, ale także  o zachwianie pewnych procesów wychowania, procesów życia grupowego, które dla młodzieży jest tak  ważne. Eksperci mówią, że ta przerwa edukacyjna  może skutkować w przyszłości zachwianiem naszego  cywilizacyjnego rozwoju i także istotnym spadkiem  PKB. Jakie działania planuje resort, aby nadrobić   tę lukę, która powstała w edukacji tego pokolenia. Bardzo dziękuję.   

Andrzej Szlachta
Pani Marszałek! Wysoka Izbo! Panie Ministrze!  Omawiany projekt ustawy o systemie oświaty i ustawy o finansowaniu zadań oświatowych umożliwia  ministrowi właściwemu do spraw oświaty i wychowania ustanawianie programów i przedsięwzięć, które będą ogłaszane w Biuletynie Informacji Publicznej  na ich własnej stronie podmiotowej. Tymczasem  w dyskusji padły zarzuty, że ta forma finansowania  przedsięwzięć będzie nietransparentna.  Panie Ministrze! Czy zapisy zawarte w art. 1 pkt 3,  mówiące o tym, że komunikat ma obejmować przedmiot programu, podmioty uprawnione do udziału  w programie, warunki udziału, tryb przeprowadzenia naboru do programu oraz szczegółowe kryteria  oceny wniosków, dostatecznie zabezpieczają transparentność wydawania środków publicznych? Bardzo  dziękuję.  

Dariusz Klimczak
Pani Marszałek! Wysoka Izbo! Rzeczywiście, zgadzam się z innymi posłami, że ta ustawa to budowa  kolejnej skarbonki dla ministra edukacji, który wzoruje się na ministrze sprawiedliwości. Pytanie: Który  minister zapragnie zbudować sobie podobną skarbonkę? Ale skoro parawanem tej ustawy jest potrzeba zbudowania nowych programów oświatowych, to  mam prośbę do pana wiceministra, żeby podał dwa,  trzy przykłady, jakie nowe programy państwo planują zrealizować w przyszłym roku, bo skoro przedłożona została ta ustawa, to pewnie państwo bazujecie  na swoich planach.  Druga sprawa to odniesienie się do tych posłów,  z PiS-u, którzy próbowali bronić rzetelności rozdysponowania funduszu inwestycji lokalnych. Podaliście  wyjątki, które stanowią regułę, że ten program nie  był rzetelnie rozdysponowywany. Ja wam podam  przykład z mojego województwa – tam gdzie władza  jest wam życzliwa, dostano na rozbudowę parkingu  przy gminie, a tam gdzie jest w opozycji, nie dostano   na rozbudowę szpitala.  Mało tego, budowę boisk tak finansujecie, że wyżej punktowane jest ogrodzenie boiska niż jego budowa. Dziękuję  bardzo. Ale mój przykład był bardzo ważny.   

Norbert Kaczmarczyk
Pani Marszałek! Wysoka Izbo! Panie Pośle Rzepa!  Panie Pośle Klimczak! Proszę zadzwonić do wójta Pałecznicy pana Marcina Gawła, który ostatnio skorzystał z Funduszu Sprawiedliwości   w wysokości 40 tys. zł oraz z Rządowego Funduszu Inwestycji Lokalnych, w sprawie 1 mln zł. Kłamiecie i jeszcze burzycie relacje samorządowo-parlamentarne w terenie.    Nie róbcie takiej pracy, bo przede wszystkim burzycie relacje i burzycie finansowanie właśnie tym  samorządom.   Złą robotę robicie.  powoduje, że nie możemy tego typu mechanizmów  uruchomić. Jeśli chodzi o środki finansowe, nie wiemy, kiedy  ustawa zostanie uchwalona i w jakim kształcie. Środki na realizację tych programów nie są przewidziane  w budżecie państwa, natomiast są przewidziane w rezerwie ministra edukacji. To też jest, powiedziałbym,  kłamstwo, które państwo wielokrotnie tutaj powtarzali, że środki na programy ministra będą wykrojone z subwencji oświatowej. I też kwestia kolejnej  manipulacji, która ma miejsce w sposób powszechny,  tzn. zadaniem samorządu terytorialnego, samorządu  gminnego, samorządu powiatowego, zadaniem własnym, jest prowadzenie placówek oświatowych. Wylewanie łez nad tym, że z budżetu danej jednostki idą  środki finansowe na utrzymanie szkoły, jest jakimś  absurdem. Subwencja oświatowa jest wsparciem ze  strony  budżetu państwa na realizację tego  zadania, ale to jest zadanie własne samorządu. Jeśli  państwo chcecie w tej chwili cofnąć się o 30 lat i upaństwowić na nowo szkoły, to życzę powodzenia w rozmowach z samorządowcami. 

Krystyna Szumilas
Pani Marszałek! Wysoka Izbo! Panie Ministrze!  Proponuję, żeby się pan douczył, żeby pan przeczytał  żeby pan przeczytał ustawę, konstytucję o szkolnictwie wyższym Bardzo proszę, żeby również pan minister mnie  nie obrażał. Panie ministrze, proszę przeczytać ustawę o szkolnictwie wyższym  i zobaczyć w tej ustawie,  że przepis, który został przeniesiony do poselskiego  projektu, jest przepisem niepełnym. To panu mówiliśmy i udowodniło to panu biuro prawne   Biuro Legislacyjne. Pani marszałek 

Beata Strzałka
Pani Marszałek! Wysoka Izbo! Mam zaszczyt  przedstawić sprawozdanie Komisji Rolnictwa i Rozwoju Wsi o rządowym projekcie ustawy o zmianie  ustawy o kołach gospodyń wiejskich, druk nr 1203. 

Teresa Pamuła
Pani Marszałek! Wysoka Izbo! Pani Minister!  Przypadł mi w udziale zaszczyt przedstawienia  w imieniu klubu Prawo i Sprawiedliwość stanowiska  dotyczącego rządowego projektu ustawy o zmianie  ustawy o kołach gospodyń wiejskich. Szanowni Państwo! Ustawa z dnia 9 listopada  2018 r. o kołach gospodyń wiejskich upodmiotowiła  działające koła gospodyń wiejskich i umożliwiła powstawanie nowych. Ożywiła sołectwa i małe miejscowości, a w szczególności pozwoliła się im usamodzielnić, rozwijać poprzez uzyskanie osobowości prawnej,  wsparcie finansowe, a także możliwość uzyskiwania  środków z innych źródeł.  Projektowana zmiana ustawy z dnia 9 listopada  2018 r. o kołach gospodyń wiejskich ma na celu zapewnienie kompleksowej regulacji związanej z tworzeniem, organizacją i funkcjonowaniem kół gospodyń wiejskich. Celem całego projektu jest również  zmiana przepisów określających przekazywanie im  pomocy. Jedną z najbardziej daleko idących zmian  jest przeniesienie kompetencji w zakresie pomocy  udzielanej kołom gospodyń wiejskich z ministra właściwego do spraw rozwoju regionalnego na ministra  właściwego do spraw rozwoju wsi. Powyższa zmiana  przede wszystkim ma na celu wsparcie rozwoju obszarów wiejskich, udzielenie kompleksowej pomocy  kołom gospodyń wiejskich, a także usprawnienie rejestracji i przekazywania środków dla tych kół. Przed dniem wejścia w życie ustawy z dnia 9 listopada 2018 r. o kołach gospodyń wiejskich na terenach wiejskich istniały już koła. Funkcjonowały one  na podstawie ustawy z dnia 8 października 1982 r.  o społecznych i zawodowych organizacjach rolników,  ale też działały w formie stowarzyszeń. Nowelizowane przepisy doprecyzowują jedynie zasady, jakim  podlegają koła posiadające już osobowość prawną.  W projekcie nowelizowanej ustawy te przepisy są doprecyzowane w ten sposób, że np. wpis do rejestru  kół gospodyń i zmiany, które można wnieść, są określone terminem, czego wcześniej nie było. Jest to  termin np. 30 dni. Doprecyzowano zasady likwidowania kół gospodyń wiejskich, ale też możliwość rozszerzania listy członków do minimalnego stanu w określonym terminie. Nieraz tak się zdarzało, że panie nie  zrobiły tych zmian i termin na ich dokonanie im  minął. Tak że to są bardzo ważne zmiany, które  uwzględniło ministerstwo, i będą one bardzo korzystne dla kół gospodyń wiejskich. Jedną z najbardziej znaczących zmian w nowelizowanej ustawie jest właściwość organu do podejmowania rozstrzygnięć w przedmiocie wpisu do Krajo-wego Rejestru Kół Gospodyń Wiejskich i przyznawania im pomocy. W zaproponowanej ustawie organem  wydającym decyzję będzie kierownik biura powiatowego Agencji Restrukturyzacji i Modernizacji Rolnictwa, wcześniej był to prezes Agencji Restrukturyzacji i Modernizacji Rolnictwa. Wprowadzone do ustawy zmiany regulują ogólne zasady przyznawania  pomocy finansowej. Źródłem tej pomocy już na podstawie tej znowelizowanej ustawy będą dotacje celowe udzielane przez ministra właściwego do spraw  rozwoju wsi, a Agencja Restrukturyzacji i Modernizacji Rolnictwa będzie dysponować tymi środkami  i przekazywać je na wniosek kół gospodyń wiejskich.  Chciałabym powiedzieć, że w 2020 r. zarejestrowanych i ubiegających się o wnioski kół gospodyń  wiejskich było aż 9402 i na ich działalność przyznano  kwotę prawie 33 mln zł. Najwięcej zarejestrowanych  kół mamy w województwach: wielkopolskim, mazowieckim, małopolskim, podkarpackim i łódzkim.  Takich kół zarejestrowanych w 2018 r., kiedy ustawa  wchodziła w życie, było 4913, czyli jak państwo widzą,  właściwie została podwojona liczba zarejestrowanych  kół gospodyń wiejskich prowadzonych w rejestrach  Agencji Restrukturyzacji i Modernizacji Rolnictwa.  Jeszcze jest wiele  kół, które nie są zarejestrowane. Zachęcam wszystkie panie do tego, żeby to  robić.  Chciałabym bardzo podziękować wszystkim paniom i panom za tę pracę na rzecz polskiej wsi.  Klub Prawa i Sprawiedliwości wnosi o uchwalenie  przez Wysoką Izbę przedłożonej przez rząd ustawy.  

Anna Wojciechowska
Pani Marszałek! Wysoka Izbo! Mam zaszczyt  przedstawić stanowisko w imieniu Klubu Parlamentarnego Koalicja Obywatelska wobec przedmiotowego projektu ustawy o zmianie ustawy o kołach gospodyń wiejskich. Polskie kobiety bez względu na to, czy są to kobiety wiejskie, czy są to kobiety miejskie, są znane ze  swojej gościnności, zaradności i kreatywności. I dlatego wsparcie jest im zawsze bardzo potrzebne i niezbędne. Koła gospodyń wiejskich – a znam ich naprawdę dosyć dużo, pochodzę z Mazur, gdzie jest dużo  obszarów wiejskich – działają bardzo prężnie, kobiety są niesamowicie pomysłowe i ich pracowitość jest  wręcz zadziwiająca. Podejrzewam, że jest taka sama  liczba tych kół gospodyń wiejskich na naszych obszarach, podobnie jak w Wielkopolsce czy Małopolsce,  tylko większość jest niesformalizowana, ponieważ  jest to inicjatywa oddolna, a więc inicjatywa, która  jest najcenniejsza, bo pochodzi bezpośrednio od samych kobiet. Nie czekają one na to, żeby się zorganizować i czekać na jakiekolwiek fundusze, których  było bardzo mało albo były dzielone w bardzo różnorodny sposób. Kobiety potrafią się bardzo dobrze zorganizować  i robią to z olbrzymim entuzjazmem. Bardzo ważnym czynnikiem jest czas, w którym można otrzymać to wsparcie, bo wygląda to w ten sposób: mówisz i masz. Dzisiaj jest pomysł i jutro już jest natychmiast wdrażany. Klub Parlamentarny Koalicja Obywatelska poprze ten projekt, dlatego że te środki są niezbędne  dla naszych kobiet. Mamy jednak nadzieję, że wszystkie kobiety otrzymają to wsparcie, bez względu na  poglądy polityczne, bez względu na sprawowane stanowiska, i mamy nadzieję, że te środki zostaną dosyć  szybko wdrożone. Bardzo dziękuję.  

Robert Obaz
Szanowna Pani Marszałek! Wysoka Izbo! Projekt,  co rzadko się zdarza, jest projektem rządowym, dlatego też, panie premierze, cieszymy się, że pański  rząd czerpie coraz więcej pomysłów od Lewicy. Przypomnę, że to właśnie Lewica postulowała zapewnienie corocznego finansowania kół gospodyń wiejskich,  co poparte było wniesieniem poprawek do ubiegłorocznej ustawy, jak i do budżetu na rok 2021. Do tej  pory bowiem koła gospodyń wiejskich były finansowane wyłącznie w latach, w których Prawo i Sprawiedliwość prowadziło kampanię wyborczą. To, co  poprzednio zostało przez posłanki i posłów PiS bezrefleksyjnie odrzucone tylko dlatego, że poprawki  wniesione zostały przez klub Lewicy, dzisiaj wraca  w niemal identycznym kształcie. Tylko dlaczego własne błędy naprawiacie w zaciszu swoich rządowych  ław? Dlaczego nie chcecie rozmawiać o tego typu  ustawach? Dzięki temu koła gospodyń wiejskich mogłyby uzyskać szybszą i efektywniejszą pomoc finansową w zakresie realizowanych zadań.  A jest o czym rozmawiać, bowiem koła gospodyń  wiejskich w ostatnich latach zyskują na popularności. Możemy zaobserwować powstawanie nowych kół,  jak i reaktywację tych zawieszonych. Jednak każde  z nich w pewnym stopniu wymyślane jest na nowo,  zachowuje swoją indywidualność i wyjątkowość.  Trudno na mapie Polski wskazać region, w którym  nie występuje chociażby jedno tego typu koło. Cieszy  

Teresa Pamuła
także fakt, że coraz częściej obok tradycyjnych form  kół gospodyń wiejskich – istniejących na terenie naszego kraju od przeszło 140 lat, mających pierwotnie  charakter emancypacyjny – powstają także koła gospodarzy wiejskich.  Rola, jaką pełnią koła gospodyń i gospodarzy  wiejskich w społeczeństwie, jest nie do przecenienia.  Z co najmniej kilku powodów. Po pierwsze, dzięki  energii i chęci członkiń i członków tych organizacji  rozwija się i kształtuje przedsiębiorczość na obszarach wiejskich, koła gospodyń wiejskich prowadzą  działalność społeczną, wychowawczą oraz oświatową, przyczyniając się przy tym do ich rozwoju. Po drugie, koła gospodyń wiejskich są nieocenione w kwestii  inicjowania lokalnych przedsięwzięć, rozpoczynających się od integracji mieszkańców wsi oraz aktywizacji społeczności lokalnej. Po trzecie, nie można nie  doceniać zadań, jakie realizują koła gospodyń wiejskich w obszarze pielęgnacji lokalnej tradycji i sztuki  ludowej.  Dzisiejsze koła gospodyń i gospodarzy wiejskich  zrzeszają coraz częściej osoby młode, pełne nowatorskich pomysłów na rzecz całej wspólnoty. To ich energia i chęć działania przełamują stereotypy dotyczące  postrzegania zarówno kół gospodyń wiejskich, jak  i mieszkańców wsi. Dzięki nim produkty regionalne  będące wizytówką poszczególnych regionów Polski  zyskują na popularności, są też wytwarzane przez  gospodynie produkty, takie jak chociażby chleb swojski, bigos czy pączki z dyni, ale i wiele innych, które  promują obszary wiejskie.  Ten niezwykły potencjał tkwiący w lokalnych organizacjach sprawia, że coraz częściej są one zauważane i doceniane przez lokalne samorządy. Dla władz  samorządowych koła gospodyń wiejskich stanowią  ważne wsparcie, ponieważ są wizytówką organizowanych wydarzeń oraz reprezentują gminy na licznych wystawach, konkursach czy forach ponadregionalnych. Największym zmartwieniem kół jest niedostateczne finansowanie podejmowanych inicjatyw,  w tym poszukiwanie ewentualnych sponsorów. Większość kół utrzymuje się wyłącznie dzięki składkom  swoich członków oraz z tego, co wypracują. Dodatkowo gminy starają się dotrzeć z pomocą do jak największej liczby kół, udzielając dotacji i wsparcia.  Z tego względu trzeba się cieszyć, że rząd, przynajmniej częściowo, staje tam, gdzie od dawna jest  już samorząd lokalny. Trzeba mieć nadzieję, że przeznaczenie 40 mln zł na wsparcie kół gospodyń wiejskich – zarówno tych, które posiadają nie więcej niż  30 członków, jak i tych największych, posiadających  ponad 75 osób w swoich szeregach – jest dopiero początkiem zainteresowania, jakim nagle rząd obdarzył istniejące od lat koła gospodyń i gospodarzy  wiejskich. To, że dopiero teraz kompetencje dotyczące udzielania kołom gospodyń wiejskich pomocy na  realizację ich zadań zostały przeniesione od ministra  do spraw rozwoju regionalnego do ministra rolnictwa  i rozwoju wsi, wskazuje tylko na to, że rząd PiS do  tej pory nie potrafił powiązać działalności kół z rozwojem regionów wiejskich. Tym bardziej Lewica z satysfakcją przyjmuje projekt ustawy o zmianie ustawy  o kołach gospodyń wiejskich i w pełni go popiera.  Gdyby nie Lewica, to pewnie PiS o roli i zasługach  kół gospodyń wiejskich dla wsi znów przypomniałby  sobie tuż przed samymi wyborami. Dziękuję bardzo.   

Michał Urbaniak
Pani Marszałek! Wysoka Izbo! Koła gospodyń  wiejskich, trzeba pamiętać o tym, mają bardzo długie  tradycje. A ciekawostką jest to, że pierwsze towarzystwo gospodyń powstało w 1866 r. w Piasecznie na  Pomorzu. To taka mała miejscowość koło Gniewu.  Warto o tym pamiętać. To są organizacje tradycyjnie  kobiece, choć faktycznie mamy też mężczyzn w tych  kołach. Odgrywają one bardzo ważną rolę w życiu  polskiej wsi. O tym należy cały czas pamiętać. To  koła gospodyń pomagają w wychowaniu, a także  w formowaniu w duchu polskości i patriotyzmu już  najmłodszych pokoleń Polaków. Te zrzeszenia odgrywają sporą rolę kulturotwórczą, zwłaszcza w kwestii kultury ludowej. Z reguły  promują też tradycje i model normalnej rodziny. To  jest taki przekaźnik i depozytariusz naszej kultury  narodowej i zrozumiałe jest, że ze strony państwa  takie inicjatywy są wspierane. Cieszy mnie, że koła gospodyń wiejskich nie będą  już dyskryminowane ze względu na to, jaką formę  prawną przyjęły dla swojego działania, jak miało to  miejsce wcześniej. Zastanawia mnie jednak, dlaczego  tak długo trzeba czekać na uruchomienie internetowej  platformy rejestracyjnej dla kół gospodyń w ARiMR.  Dlaczego dopiero w 2023 r.? Mam też pewne wątpliwości dotyczące faktu traktowania branżowych sto

Robert Obaz
warzyszeń inaczej niż zwykłych stowarzyszeń. Natomiast trzeba docenić wyjątkową rolę kół gospodyń  wiejskich, trzeba o nich pamiętać. Dziękuję. 

Dobromir Sośnierz
Najlepszym chyba podsumowaniem tej debaty będzie zdanie wygłoszone przez posła Obaza, że PiS  realizuje program Lewicy. To rzadko spotykane, bo  prawdziwe, zdanie padające z ust przedstawiciela  Lewicy. Warto o tym pamiętać.  Ustawa o kołach gospodyń wiejskich powstała ledwie w 2018 r. i jest nowelizowana już po raz trzeci.  Brawo. Dokładnie co roku na wiosnę przychodzi pora  na tradycyjne dłubanie w ustawie o gospodyniach.  Nowa świecka tradycja. Czy wy nie możecie usiąść  i napisać czegoś raz a porządnie, do cholery, tak żeby  nie trzeba było tego co roku poprawiać? Najpierw mamy świetny pomysł, żeby powierzyć  zadanie ministrowi rozwoju regionalnego, potem  jeszcze lepszy pomysł, żeby przekazać to ministrowi  rolnictwa. I tak idziemy od zwycięstwa do zwycięstwa, za każdym razem – świetny pomysł. Już sama  historia tej ustawy pokazuje, że po prostu brniecie  w klasyczną pułapkę regulacjonizmu. Przychodzą  teraz organizacje podobne do kół gospodyń wiejskich  i pytają, czemu one nie dostają takiego wsparcia. Jak  się wesprze hodowlę owiec, to za chwilę przyjdą ludzie, którzy hodują kozy i zapytają: Czemu nie my?     Jak się da tym od kóz, to przyjdą ci, co hodują  świnie, i tak w kółko. Jak raz się wsadzi te niezgrabne paluchy w skomplikowane tryby gospodarki, to  potem trzeba cały czas naprawiać coś, co się poprzednio zepsuło. Od lat nie można się doprosić fundamentalnych zmian np. w kodeksie rodzinnym, które by  naprawiły patologiczną dyskryminację ojców w sądach. Nie można się doprosić zmiany systemu OC,  nawet głupiego wyrejestrowania pojazdu na żądanie,  zniesienia meldunku czy poszerzenia możliwości  sprzedaży bezpośredniej przez rolników.    A jednak mamy czas na dłubanie już po raz trzeci czy czwarty przy kołach gospodyń wiejskich.   Żeby dać 100 zł na koło gospodyń wiejskich, rząd  musi zabrać podatnikom 150 zł w podatkach, bo przecież urzędnicy, którzy zabierają, i urzędnicy, którzy  rozdają, nie pracują za darmo, prawda? Cała operacja  polega na tym, żeby zabrać cicho i dać głośno. Zabrać  – w cenie paliwa do traktora, w cenie podwyżek za  prąd, za autostrady, w podatku za np. nawozy, dowalić jeszcze regulacje podwyższające koszty hodowli  zwierząt, a potem zgrywać bohatera za cudze pieniądze i rozdawać paciorki. Nie ma nic za darmo. Nie  dajcie się obywatele na to nabierać. Oni zresztą nadal  trzymają w szafie kolejną wersję piątki dla zwierząt,  a wam chcą mydlić oczy jakimiś paciorkami. Mówiłem to już w zeszłym roku i będę mówił przy każdej  kolejnej nowelizacji tej ustawy: Nie dajcie się kupić  za swoje pieniądze. Dziękuję. 

Paulina Hennig-Kloska
Pani Marszałek! Panie Ministrze! Panie i Panowie Posłowie! Obecnie w Polsce funkcjonuje 10 tys.  kół gospodyń wiejskich. Kultywują tradycje, wspierają szereg inicjatyw lokalnych. Uwielbiamy przygotowywane przez nie dania, wypieki, wyroby, napoje,  ale przede wszystkim uwielbiamy atmosferę, którą  tworzą. Wszędzie tam, gdzie pojawiają się koła gospodyń wiejskich, po prostu jest doskonała atmosfera.  I za tę atmosferę serdecznie wszystkim paniom tworzącym koła gospodyń wiejskich dziękuję, bo to  przede wszystkim uwielbiają Polacy.  I to, co jesteśmy dzisiaj członkiniom kół gospodyń  wiejskich winni, to przede wszystkim absolutne nieupolitycznianie tych kół. Bo właśnie cały urok polega  na tym, że są one niezależne, apolityczne, że składają się z przedstawicielek obywateli i obywatelek i zachowują właśnie taką oddolną, kompletnie samoorganizującą się strukturę. Im mniej polityki w kołach,  tym lepiej. Przeniesienie kompetencji w zakresie udzielania  wsparć kołom gospodyń wiejskich od ministra do  spraw rozwoju regionalnego do ministra rozwoju wsi  oraz częściowa decentralizacja w tym zakresie, w zakresie rejestracji kół, ale także wypłaty dofinansowania, przeniesienie kompetencji na poziom dyrektorów oddziałów regionalnych Agencji Restrukturyzacji i Modernizacji Rolnictwa są pewnie kierunkowo  nie najgorsze. Tylko powstaje pytanie, jakie intencje  tak naprawdę za tym stoją. Mam nadzieję, że nie takie, że po prostu minister do spraw rozwoju regionalnego nie dał rady upolitycznić tych kół, a teraz liczycie na to, że minister do spraw rozwoju wsi będzie  miał większą siłę sprawczą w tym zakresie. Bo naprawdę nie o to chodzi.  

Michał Urbaniak
To, że koła będą mogły pracować w sposób bardziej zorganizowany, mieć pieniądze na stabilną działalność, to naprawdę dobrze, bo koła powinny działać  w sposób stabilny, powinny mieć możliwość ubiegania się o dofinansowanie, by móc tworzyć wspaniałą  atmosferę i kultywować tradycje. Natomiast, tak jak  powiedziałam, to, czego potrzebują w ostatniej kolejności, to polityków wtrącających się w ich działalność  i ministrów, którzy będą próbowali znowu dzielić je  na koła kultywujące tradycję prawicową, koła kultywujące tradycję centrową czy też koła kultywujące  tradycję lewicową. Do tego, szanowni państwo, naprawdę nie możemy doprowadzić, bo tego to już nam  Polacy nie wybaczą. Tak że tak jak powiedziałam: decentralizacja  – tak. Środki powinny być zapewne dystrybuowane  tam, gdzie są one wydawane. Najlepiej oczywiście,  gdyby rozdział środków był przeniesiony na poziom  samorządu, bo również nie widzę powodu, dla którego powinien to robić oddział regionalny Agencji Restrukturyzacji i Modernizacji Rolnictwa. Gdybyśmy  przenieśli to już na poziom samorządowy, naprawdę  nic nikomu by się nie stało, jakby rząd trochę odkleił  się od pieniędzy, które przeznacza również na lokalną obywatelską działalność, na lokalne inicjatywy  obywatelskie. Myślę, że byłoby całkiem dobrze. Tak  jak samorząd powinien pozostać apolityczny, tak koła  gospodyń wiejskich – przede wszystkim. I to samo Pani marszałek, niebawem do naszej Izby trafi pewnie ustawa dotycząca ochotniczych straży pożarnych. Nie róbcie tego. Nie warto.  Dziękuję.   

Stefan Krajewski
 Szanowna Pani Marszałek! Wysoka Izbo! Mam  zaszczyt przedstawić stanowisko Klubu Parlamentarnego Koalicja Polska – PSL, Unia Europejskich  Demokratów, Konserwatyści wobec rządowego projektu ustawy o zmianie ustawy o kołach gospodyń  wiejskich, druki nr 1203 i 1205.  Posłom opcji rządzącej chcę przypomnieć, że kół  gospodyń wiejskich nie wynalazł ani prezes Jarosław  Kaczyński, ani prezydent Andrzej Duda, a datą powstania nie jest 9 listopada 2018 r. Pierwsze koło  gospodyń wiejskich na ziemiach polskich założyła  w 1877 r. we wsi Janisławice Filipina Płaskowicka.  Podobna organizacja, towarzystwo gospodyń, działała w 1866 r. we wsi Piaseczno na Pomorzu Gdańskim. Koncentrowały się one na pomocy rodzinom  wiejskim, wychowaniu, kształceniu, pomagały w organizacji wypoczynku dzieci i młodzieży, w działaniach na rzecz ochrony zdrowia i zabezpieczenia  socjalnego rodzin wiejskich, w rozwijaniu przedsiębiorczości kobiet, w zwiększaniu uczestnictwa mieszkańców wsi w dziedzinie kultury, w kultywowaniu  folkloru. Przed 9 listopada 2018 r. działały one na  podstawie ustawy o społeczno-zawodowych organizacjach rolników i uchwalonych przez siebie regulaminów. Istniała także możliwość powoływania koła  w formie stowarzyszenia zwykłego lub rejestrowego.  PiS nagle zapragnęło mieć pełną wiedzę i władzę  nad kołami gospodyń wiejskich, bo mogą przecież one  prowadzić wrogie działania wobec rządzących. Dlatego też wciągnęło ono nowe koła do rejestru Agencji  Restrukturyzacji i Modernizacji Rolnictwa, dając  możliwość pozyskania średnio 3–4 tys. zł, w zależności od wielkości koła, i tu oczywiście wprowadzając  kolejny podział pomiędzy starymi i nowymi kołami.  Dobrze, że w końcu te zadania są przekazywane w dół,  w końcu organem będzie kierownik biura powiatowego i dyrektor oddziału regionalnego, w końcu podlegać będzie to pod ministerstwo rolnictwa, bo nic  wspólnego z ministerstwem rozwoju regionalnego te  koła nie miały i nie mają.  Dziękuję w tym miejscu moim koleżankom i kolegom z Agencji Restrukturyzacji i Modernizacji Rolnictwa za sprawną obsługę tych zadań, po to aby to  było dostrzeżone przez władze centralne. Dziękuję  też w tym miejscu wszystkim kołom gospodyń wiejskich, zwłaszcza paniom, które są pracowite, przedsiębiorcze, zaangażowane i zatroskane o swoich najbliższych, o swoje miejscowości.  Klub Koalicji Polskiej zagłosuje za tą zmianą, która zdecentralizuje ten proces. Oby więcej takich działań. Znamy też niestety podejście rządzących do społeczności wiejskiej, a najlepiej pokazał to senator  PiS-u Jarosław Rusiecki, przerabiając sztandar strażacki, który jest świętością dla strażaków i ich rodzin, na flagę LGBT. Chciał sobie zażartować w ten  sposób ze strażaków. Tylko przed wyborami pamiętacie o strażakach, o lokalnych społecznościach wiejskich, a trzeba pamiętać o nich stale.  Koła gospodyń wiejskich mają oczywiście wsparcie samorządów każdego szczebla. Trzeba przypomnieć, że oprócz działalności w kołach gospodyń  wiejskich te kobiety, ci wszyscy zaangażowani mają  wiele pracy, obowiązki zawodowe, też pracę, którą  świadczą na rzecz swoich najbliższych w rodzinach,  ale znajdują czas, żeby zmieniać nasze małe ojczyzny.  Trzeba to wspierać. Oby takie wsparcie było ciągłe,  nie miało charakteru jednostkowego. Jest to wsparcie, które płynie z wielu miejsc. W województwie podlaskim, z którego pochodzę, widać to ogromne zaangażowanie w każdym miejscu, a gmina Szumowo  w powiecie zambrowskim jest chyba najlepszym  przykładem tego, że społeczeństwo lokalne zaangażowało się, mając wsparcie wójta, mając wsparcie samorządu gminnego, samorządu powiatowego. Prak

Paulina Hennig-Kloska
tycznie w większości miejscowości w gminie prężnie  działają koła gospodyń wiejskich. Oby więcej takich  działań, więcej takich osób. To, co słyszałem wcześniej, też pokazuje, że poprzednicy nie bardzo znają  struktury działania i w ogóle sprawy, którymi zajmują się koła gospodyń wiejskich. Bo to nie tylko spotkania. Wprowadzają też one ducha przedsiębiorczości. Rozwój lokalny kierowany przez społeczność jest  realizowany  w dużej mierze przez koła  gospodyń wiejskich. Dziękuję bardzo.  

Zofia Czernow
Pani Marszałek! Wysoki Sejmie! To dobrze, że  projekt ustawy wprowadza na stałe możliwość dofinansowania kół gospodyń wiejskich, bo to oznacza,  że można będzie to w budżecie zaplanować i realizować. Bo nie ma gorszej sytuacji, niż gdy w ciągu roku  coś się wprowadza i są wątpliwości co do źródeł finansowania. Mam pytania. Po pierwsze, ile kół gospodyń  wiejskich nie będzie mogło z tych pieniędzy skorzystać, bo nie spełniają wymogów dotyczących  spraw organizacyjnych? Jaki to jest procent w porównaniu z tym, ile kół z tego skorzysta? Druga kwestia dotyczy dotacji. Każde koło może  raz w roku otrzymać dotację. Obliczyłam, że jest to  ok. 4 tys. na jedno koło, ale to takie pobieżne obliczenie. Chciałam zapytać, jak będzie ustalana wysokość  finansowania. Czy będą kryteria? Czy będą  zasady? Proszę powiedzieć coś więcej na ten  temat. Dziękuję.   

Iwona Maria Kozłowska
Pani Marszałek! Pani Minister! Wysoka Izbo! To  rzeczywiście bardzo ważny projekt skierowany szczególnie do kobiet mieszkających na wsi, które zrzeszają się, aby działać na rzecz lokalnych środowisk. Dzięki ich aktywności realizowanych jest wiele bardzo  ciekawych projektów, a sołectwa po prostu żyją. Mam do pani minister pytanie, na które podczas  wczorajszego posiedzenia komisji pani nie odpowiedziała. Dlaczego tak istotny społecznie projekt wpłynął do komisji, a tym samym do rąk posłów, na kilka  godzin przed zwołaniem posiedzenia komisji? Dokładnie 20 maja. Jak w takiej sytuacji poseł ma przygotować się do posiedzenia i merytorycznie procedować nad projektem ustawy? Do tego, że rząd i ministerstwa nie szanują pracy posłów, już zdążyliśmy się  przyzwyczaić, ale dlaczego nie szanujecie środowisk,  do których te projekty ustaw są skierowane? Bardzo  dziękuję.  

Norbert Kaczmarczyk
Szanowna Pani Marszałek! Wysoka Izbo! Pani  Minister! Jeżeli chodzi o koła gospodyń wiejskich, to  reaktywacja tych kół przez przyznanie im dodatkowych środków nie jest żadnego rodzaju zawłaszczaniem tych stowarzyszeń. To nie jest zawłaszczanie  tych kobiet, bo każdy z państwa, jeżdżąc w teren czy  pracując w swoim okręgu, widzi, że te organizacje  doskonale się rozwijają dzięki temu, że mogą pozyskiwać środki. Jest jedna rzecz, która mnie nurtuje  i być może w przyszłości powinna się zmienić. Chodzi  o to, że nie każda wieś w Polsce ma tyle samo mieszkańców. Moja rodzinna wieś Czajęczyce liczy ponad  200 mieszkańców, natomiast są wioski, które mają  ich kilka tysięcy. W związku z tym mam pytanie. Czy  moglibyśmy przyszłości podjąć prace legislacyjne,  które pozwolą zbudować system, który pozwalałby  np. w miejscowościach liczących 2–3 tys. osób  zarejestrować więcej niż jedno koło, które będzie mogło  skorzystać z tych pieniędzy?  To jest moje  pytanie. Bardzo dziękuję. 

Robert Obaz
Pani Marszałek! Wysoka Izbo! Dzisiaj mamy taką  sytuację, że koła gospodyń i gospodarzy wiejskich  

Stefan Krajewski
mogą być rejestrowane na trzy sposoby: w  ARiMR,  jako stowarzyszenia – zwykłe i rejestrowe – oraz  w kółkach rolniczych. Najstarsze koła z najdłuższą  historią, które zaczynały w kółkach rolniczych, są  wykluczone, nie mogą uzyskać pomocy ani dofinansowania. Chciałem zapytać, jak państwo planują złożyć te trzy rejestry w jeden i wspierać koła na równym poziomie. Każdy może się zarejestrować, musi się  dopisać Jeżeli koło było zarejestrowane w kółkach  rolniczych, to nie może korzystać z tej pomocy. Musi  dołączyć do kół zarejestrowanych w ARiMR. Nawet po  tej nowelizacji. Dlatego mam pytanie: Jak będziemy  wspierać koła, które istnieją i są zarejestrowane w kółkach rolniczych? Dziękuję bardzo.   

Anna Kwiecień
Pani Marszałek! Pani Minister! Wysoka Izbo! Wydaje się, że przeniesienie kompetencji dotyczących kół  gospodyń wiejskich z ministerstwa rozwoju do ministerstwa rozwoju wsi to dobra, oczekiwana i bardzo  naturalna decyzja. Przecież koła gospodyń wiejskich  zawsze kojarzą nam się ze wsią. Dorobek tych kół jest  ważny właśnie dla tych obszarów, dla tych środowisk. Chciałabym zapytać o kwestie związane z rozliczaniem dotacji. Od chwili pojawienia się tych środków i przekazywania ich do kół gospodyń wiejskich,  panie bardzo często zgłaszały swoje uwagi i swoje  prośby o to, aby wprowadzić szkolenia w zakresie  rozliczania dotacji. Miały z tym kłopot od strony informatycznej. Podobnie było z kwestią przygotowania  się do szkoleń związanych z wypełnianiem wniosków dotyczących rejestru. Mam pytanie:  Czy państwo przewidujecie takie szkolenia? Czy takie szkolenia są prowadzone i jak długo będą? Dziękuję bardzo. 

Jan Szopiński
Dziękuję bardzo. Szanowna Pani Marszałek! Wysoka Izbo! Rozpoczynam od sprostowania. W naszym kraju bynajmniej – niektórzy posłowie o tym mówili – nie funkcjonuje 10 tys. kół gospodyń wiejskich, tylko 30 tys.  kół gospodyń wiejskich, z czego 10 tys. kół jest zarejestrowanych w ARiMR. Pozostałe koła zarejestrowane są przez kółka rolnicze, jako stowarzyszenia  bądź jako organizacje społeczne. Mam pytanie do pani minister i poproszę o odpowiedź na piśmie. Czy koła gospodyń wiejskich działające na podstawie odrębnych przepisów, a więc  ustawy o stowarzyszeniach, organizacjach społecznych, zawodowych, rolniczych, również jako niezrzeszone itd., mogą liczyć na dofinansowanie ich działalności statutowej na podstawie procedowanej ustawy bez dokonywania wpisu na listę krajową prowadzoną przez ARiMR? Jeżeli tak, to na jakich zasadach będzie ono przyznawane? Dzisiejsza sytuacja  jest zupełnie nienormalna i niezgodna z zasadą  równości wobec prawa. Mamy 10 tys. kół gospodyń  wiejskich, które mogą ubiegać się o dotacje, i 20 tys.  kół , którym ani grosz się nie należy.    

Anna Wojciechowska
Pani Marszałek! Pani Minister! Wysoka Izbo!  Jedno pytanie: Kto będzie odpowiedzialny za ustalenie regulaminu, kryterium i wysokości dotacji?  Kto będzie odpowiedzialny za ułożenie tych dokumentów? Kto będzie odpowiedzialny za egzekwowanie tego od kół gospodyń wiejskich? To jest pierwsze  pytanie. Czy na pewno nie będzie to za bardzo sformalizowane? Co z tymi kołami, o które przed chwilą  pytał kolega, które nie są jeszcze zarejestrowane?  Chodzi o te koła, które są utworzone. Czy będą również miały równe szanse w przypadku uzyskania  tego poparcia finansowego? Bardzo dziękuję. 

Monika Falej
Wysoka Izbo! W projekcie ustawy zawarte zostały  przepisy finansowe, na podstawie których możliwe  

Robert Obaz
będzie dalsze przeznaczanie pomocy dla kół gospodyń wiejskich przez dotacje, których minister właściwy do spraw rozwoju wsi może udzielić Agencji Restrukturyzacji i Modernizacji Rolnictwa na zasadach  określonych w przepisach o finansach publicznych  z przeznaczeniem na realizację pomocy finansowej.  Jednocześnie wskazano, że w celu realizacji tej ustawy prezes Rady Ministrów może w drodze rozporządzenia dokonywać przeniesienia planowanych dochodów i wydatków z budżetu państwa z zachowaniem  przeznaczenia środków publicznych wynikających  z ustawy budżetowej. Dlatego mam pytanie, pani minister: Czy przewidujecie państwo możliwość przesunięcia środków, by  zwiększyć pulę środków po wyczerpaniu przewidzianych 40 mln na działania kół gospodyń wiejskich?  Myślę, że koła gospodyń wiejskich z województwa  warmińsko-mazurskiego chętnie by z tego skorzystały. Dziękuję bardzo.  

Krystyna Skowrońska
Pani Marszałek! Panie i Panowie Posłowie! Panie  Ministrze! Dziękując za kultywowanie tradycji, za  duże zaangażowanie w środowisko kół gospodyń  wiejskich przez te wszystkie lata, chciałabym zapytać, czy jest możliwe, aby te wszystkie koła gospodyń  wiejskich mogły skorzystać ze wsparcia, jaki będzie  nabór wniosków. Bo najważniejsza jest w tym środowisku rzetelność, jeżeli mamy mówić o kultywowaniu tradycji, o polskości, o tym, co ważne dla naszej  kultury. Jeżeli mówimy o szkoleniach dotyczących  m.in. składania projektów czy rozliczania się, pytam:  Kiedy państwo przygotujecie taki przewodnik, aby  łatwo było każdemu kołu gospodyń wiejskich się rozliczyć , aby można było ocenić, czy nabór  na projekty według określonych zasad został przygotowany bardzo rzetelnie? Dziękuję bardzo.  

Andrzej Szlachta
Pani Marszałek! Wysoka Izbo! Pani Minister!  Istotną zmianą w ustawie o kołach gospodyń wiejskich jest przeniesienie kompetencji w przypadku  udzielania pomocy kołom gospodyń wiejskich od ministra właściwego do spraw rozwoju regionalnego do  ministra właściwego do spraw rozwoju wsi. Czy przeniesienie tych kompetencji do innego resortu jest  konsekwencją prowadzenia przez ministra właściwego do spraw rozwoju wsi polityki wspierania terenów  wiejskich, kultury wiejskiej oraz folkloru? Pani Minister! Jaka jest dynamika wzrostu liczby  nowo powstałych kół gospodyń wiejskich w ostatnich  latach? Czy powstające koła, kolejne koła gospodyń  wiejskich aktywizują życie społeczne i kulturalne  w tych środowiskach? I ostatnie pytanie: Czy środki  przyznawane kołom gospodyń wiejskich mają jakikolwiek związek z afiliacją polityczną , bo  takie sugestie padały? Dziękuję. 

Magdalena Biejat
Wysoka Izbo! Reaktywacja kół gospodyń wiejskich, panie pośle, nie jest zasługą Prawa i Sprawiedliwości. Reaktywacja kół gospodyń wiejskich miała  miejsce długo przed 2018 r. Jest zasługą ogromnej  mobilizacji społecznej, ale również Unii Europejskiej,  która dofinansowała i dowartościowała regiony wiejskie dzięki konkretnym dotacjom.  Dziękuję.  Zwracam uwagę, że finansowanie świetlic wiejskich, dofinansowanie rozmaitych projektów, lokalne  grupy działania – to są wszystko pośrednie inicjatywy rozwijające również koła gospodyń. I podkreślę jeszcze raz to, co mówił pan poseł Szopiński. To, że 10 tys. kół jest zarejestrowanych w Agencji Restrukturyzacji i Modernizacji Rolnictwa, nie  oznacza, że tyle ich działa. Według szacunków przeprowadzonych w 2014 r. przez Fundację Stocznia  ok. 50% kół gospodyń wiejskich nie było zarejestrowanych nigdzie.  Mam pytanie dotyczące finansowania, które państwo przewidują: Ile kół otrzymało dofinansowanie?  

Monika Falej
Czy dostały je wszystkie koła w takiej wysokości,  w jakiej aplikowały? Gdzie właściwie można znaleźć  sprawozdanie Agencji Restrukturyzacji i Modernizacji Rolnictwa na temat dysponowania tymi środkami?   

Jarosław Rzepa
Szanowna Pani Marszałek! Wysoka Izbo! Pani  Minister! Na początek dwa plusy. Szkoda, że tak późno się państwo zorientowaliście, że koła gospodyń  wiejskich to kompetencje ministerstwa rolnictwa.  Ale lepiej późno niż wcale. Druga sprawa. Roczne finansowanie? Jak najbardziej tak. Szanowni państwo, ale to nie ARiMR,  bo tam powinny być rozpatrywane przede wszystkim wnioski, które dotyczą rolników i rolnictwa.  Dzisiaj w ARiMR leżą wnioski na modernizację ponad 2, 3 lata. Macie lepszą instytucję, szanowni państwo, która przestała już właściwie pełnić w Polsce  swoją funkcję. Chodzi o ośrodki doradztwa rolniczego. Tam się znajdują merytoryczni pracownicy, którzy na co dzień zajmują się kołami gospodyń wiejskich. I tym się powinni zajmować. ARiMR powinien  rozpatrywać wnioski rolników, które dzisiaj leżą  często przez długi czas. Szanowni Państwo! Przede wszystkim każde  koło w Polsce powinno mieć możliwość startowania.  Jeżeli chodzi o wniosek, o tym, w jaki sposób zostanie zrealizowany, czy on dostanie, czy nie, powinny  decydować kryteria, a nie tylko jedno.  To  jest ograniczanie swobód obywatelskich, szanowni  państwo.    

Czesław Siekierski
Pani Marszałek! Koła gospodyń wiejskich to taki  wzór, przykład organizacji pozarządowej o ogromnej  tradycji i dorobku. Myślę, że była to taka struktura,  która narzucała pewne formy życia społecznego, kulturowego, ale także życia obok straży, ludowych zespołów sportowych, kółek rolniczych. Było to takie  miejsce, gdzie kształtowało się życie na wsi, które  zachowało tradycję, polskość. Chciałbym jeszcze wspomnieć o takim edukacyjnym, szkoleniowym wymiarze. Pamiętam organizację różnych pogadanek, seminariów, szkoleń. To było bardzo istotne. W tym  świetle, myślę, bądźmy bardzo ostrożni z tym wymogiem rejestracji, bo często on jest traktowany jako  forma pewnej deklaracji politycznej. Dlatego otwórzcie te  możliwości przydziału środków  wszystkim kołom, bez względu na to, w jakiej strukturze uczestniczą, są. 

Wanda Nowicka
Pani Marszałek! Koła gospodyń wiejskich są solą  ziemi. Dosłownie są solą ziemi, ponieważ rzeczywiście przyczyniają się do ogromnego rozwoju wsi. Bardzo dobrze, że znajduje się na nie dofinansowanie  i będzie ono dostępne w sposób systemowy, ale pozostają pytania. Mianowicie czy wszystkie koła gospodyń wiejskich, bez względu na to, gdzie są zarejestrowane, będą miały dostęp do tych pieniędzy? To jest  pierwsze pytanie. Jeżeli 10 tys. kół jest zarejestrowanych w ARiMR, to 20 tys. kół, które nie są, też powinno mieć prawo do otrzymania funduszy. Drugie  pytanie: Jakie są kryteria przyznawania tych pieniędzy? Są bardzo poważne obawy, bo znamy już doświadczenia z innych obszarów, co do tego, że czasem  zamiast kryteriów merytorycznych zwyciężają kryteria polityczne. W związku z tym czy będą jakieś  przejrzyste procedury?  Jeżeli tak, to jakie? Proszę o odpowiedź na piśmie.  

Teresa Pamuła
Pani Marszałek! Pani Minister! Wysoka Izbo!  Chciałabym przede wszystkim podziękować paniom  i panom członkom kół gospodyń wiejskich. Nie możemy na tej sali mówić, że koła są dzielone. Koła  naprawdę bardzo ciężko pracują na rzecz rozwoju  

Magdalena Biejat
ojczyzny, tradycji, folkloru, przyszłości dla wnuków,  dla dzieci. Nie dzielmy tych kobiet. One są naprawdę  wspaniałe, one naprawdę korzystają z tych środków.  Będąc pracownikiem agencji, a później dyrektorem,  w ogóle nie spotkałam się z tym, żeby jakiekolwiek  koło, które zgłosiło się do agencji, zostało potraktowane w zły sposób. Myślę, że pani minister potwierdzi, że nie było skarg na działalność agencji, jeżeli  chodzi o jakąkolwiek dyskryminację.  Chciałam przedstawić jedną gminę z mojego powiatu, powiatu lubaczowskiego.  Na 21 sołectw – 21 kół gospodyń wiejskich. 12 kół gospodyń  wiejskich w gminie Przeworsk 

Teresa Pamuła
Dziękuję bardzo. 

Dariusz Klimczak
Dziękuję, pani marszałek. Nie mam wątpliwości, w jakim celu powstała ustawa o kołach gospodyń wiejskich. Ma ona proste zadanie: odciągnąć KGW od kółek rolniczych, czyli  tradycyjnej organizacji, z której koła się wywodzą.  Bardzo, bardzo wiele lat temu, kiedy to powstawało,  kiedy jeszcze w ogóle nie było mowy o organizacjach  pozarządowych, one już były. Dzisiaj koła gospodyń  wiejskich za pomocą ustawy mają być podporządkowane rządowi. Widać to chociażby po wielu tzw. zaproszeniach bez możliwości odrzucenia na uroczystości organizowane przez rząd czy posłów Prawa i Sprawiedliwości. Tam członkowie kół zawsze muszą się  pojawić. Takie sugestie są kierowane do wójtów. Natomiast dzisiaj przy tej okazji chciałbym w imieniu Polskiego Stronnictwa Ludowego podziękować  wszystkim paniom i panom, bo tacy też są w kołach  gospodyń wiejskich. Okazja jest bardzo piękna, w niedzielę jest tradycyjne święto ludowe. To jest nasze  wspólne święto, wszystkich organizacji związanych  z polską wsią, z polskim rolnictwem, z polską  kulturą i tradycją. Składam z tej okazji wszystkim członkom kół najlepsze życzenia.   

Teresa Pamuła
wały, tak jak państwo mówiliście, przy kółkach rolniczych, nie miały osobowości prawnej, nie mogły  same występować o środki finansowe. My to zmieniliśmy. I ja rozumiem, że sukces ma wielu ojców, bo  tutaj Lewica twierdzi, że to był jej pomysł. No, szanowni państwo, w 2018 r. chyba Lewicy w Sejmie nie  było, więc wydaje mi się, że jednak przypisywanie  sobie tego projektu jest co najmniej nie na miejscu.  To my przypomnieliśmy o tym, jakie zasługi mają  koła gospodyń wiejskich właśnie dla obszaru wsi. I ja  się bardzo cieszę – bo państwo mówią, że często samorządy wspierają – świetnie, ja się bardzo cieszę,  chciałabym, żeby to wsparcie było nawet większe, bo  niestety to bardzo często właśnie w samorządach  występuje to upolitycznienie. Podam przykład powiatu lipnowskiego z mojego okręgu, gdzie niestety koła  gospodyń wiejskich, które się zarejestrowały, dostawały jasny komunikat, że będą inaczej traktowane.   Naprawdę, tak jest niestety, pani poseł, i jest mi  bardzo przykro z tego powodu, że tak to funkcjonuje.  Jeżeli chodzi o kolejne kwestie, to państwo mówicie, że to jest kwestia powiązana z wyborami. W tym  roku wyborów nie ma, w przyszłym roku też nie. No  to, szanowni państwo, trochę jesteście tutaj niekonsekwentni w tym, co mówicie.  Kolejna kwestia – jeszcze odnośnie do kryteriów.  Kryteria są jasne, są uzależnione od liczebności koła.  Są trzy progi: do 30 osób, do 75 osób i powyżej. Tutaj  nie ma żadnej uznaniowości, nie ma mowy o jakimś,  jeszcze raz powtórzę, politycznym podziale środków.  Trzeba przyznać, że naprawdę od 2018 r. mamy  do czynienia ze swoistym renesansem kół gospodyń  wiejskich, bo oprócz organizacji z wieloletnią już tradycją, które funkcjonowały dziesiątki czy nawet ponad 100 lat, utworzyło się i zarejestrowało bardzo  dużo nowych organizacji. Myślę, że to jest największa  wartość tych rozwiązań.  I, korzystając z okazji, chciałabym podziękować  wszystkim paniom i panom zrzeszonym w kołach  gospodyń wiejskich za zaangażowanie, za ich pracę   na rzecz lokalnej społeczności. Bardzo  dziękuję.   

Bolesław Piecha
Dziękuję bardzo. Pani Marszałek! Wysoka Izbo! Chciałbym w imieniu połączonych komisji: Komisji Finansów Publicznych oraz Komisji Zdrowia przedstawić sprawozdanie o pilnym rządowym projekcie ustawy o zmianie  ustawy o sposobie ustalania najniższego wynagrodzenia zasadniczego niektórych pracowników zatrudnionych w podmiotach leczniczych oraz niektórych  innych ustaw. To sprawozdanie zawarte jest w druku  nr 1208. 

Tadeusz Chrzan
Szanowna Pani Marszałek! Wysoka Izbo! Panie  Ministrze! Mam zaszczyt w imieniu Klubu Parlamentarnego Prawo i Sprawiedliwość przedstawić stanowisko mojego klubu dotyczące pilnego rządowego  projektu ustawy o zmianie ustawy o sposobie ustalania najniższego wynagrodzenia zasadniczego niektórych pracowników zatrudnionych w podmiotach leczniczych oraz niektórych innych ustaw, zawartego  w druku nr 1202. Przedmiotowy projekt nowelizuje dobrą ustawę  matkę, która w czerwcu 2017 r. po raz pierwszy wprowadziła dobre systemowe rozwiązania kwestii najniższego wynagrodzenia pracowników zatrudnionych w podmiotach leczniczych. Szanowny Panie Ministrze! Bardzo dziękuję, że  w tym trudnym czasie walki z pandemią wywołaną  wirusem SARS-CoV-2 resort przygotował ten oczekiwany przez środowisko projekt, który pozwoli od lipca  tego roku podnieść płace minimalne wszystkich grup  zawodowych pracowników zatrudnionych w podmiotach leczniczych. Bardzo się cieszę, że do podziękowań, do których również ja po raz kolejny się dołączam, za wielki wysiłek, jaki pracownicy podmiotów  leczniczych wkładają w walkę z wirusem SARS-CoV-2,  rząd dodaje ten projekt, który podnosi minimalne wynagrodzenia dla wszystkich grup zawodowych. Jestem przekonany, że projekt ten jest możliwy do wprowadzenia tylko dzięki temu, że rząd pana premiera  Mateusza Morawieckiego, rząd Prawa i Sprawiedliwości, systematycznie podnosi nakłady na opiekę zdrowotną. Jak pamiętamy, w budżecie na 2021 r. wzrost  ten w stosunku do budżetu roku 2020 wynosi ponad  12 mld zł. Dzięki temu znalazły się środki na zapewnienie finansowania tego projektu, przeznaczone na  wzrost płac. Jest to skierowanie bezpośrednio do pracowników podmiotów leczniczych dodatkowych środków, które tylko w tym roku wyniosą 3621 mln zł,  a w roku 2022 – bez mała 8 mld zł. Kwoty, o których  mówię, z pewnością O te kwoty z pewnością wzrosną wynagrodzenia. Co bardzo ważne, Wysoka Izbo,  wzrost tych wynagrodzeń wraz z pochodnymi zostanie zrekompensowany przez rząd podmiotom leczniczym, stąd też nie podniesie to kosztów funkcjonowania tych podmiotów. Klub Parlamentarny Prawo i Sprawiedliwość popiera ten projekt i będzie głosował za jego przyjęciem.  Ja osobiście jestem przekonany, że cała Izba poprze  ten bardzo dobry projekt z kilku ważnych powodów.  Po pierwsze, przede wszystkim przyspiesza to wzrost  płac o pół roku i – co ważne – propozycje te są zgodne  ze stanowiskiem Trójstronnego Zespołu do Spraw  Ochrony Zdrowia wyrażonym w dniu 17 marca br. Po  wtóre, projektowane zmiany zakładają podwyższenie  współczynników pracy bez wyjątków dla wszystkich  grup zawodowych wyszczególnionych w załączniku do  ustawy z dnia 8 czerwca 2017 r. o sposobie ustalania  najniższego wynagrodzenia zasadniczego. I tak, dla  przykładu, jaki wzrost jest prognozowany Jak wzrośnie prognozowane minimalne wynagrodzenie, przyjmując dane ankietowe pozyskane przez Ministerstwo  Zdrowia w 2020 r., to są dane z marca 2020 r.? Jeżeli  przyjmiemy wskaźniki pracy określone w przedmiotowym projekcie, wysokość łącznych wynagrodzeń  brutto, a więc wynagrodzenia zasadniczego oraz dodatków liczonych od pochodnych od wynagrodzenia  

Bolesław Piecha
niektórych pracowników zatrudnionych w podmiotach leczniczych zasadniczego i ewentualnie, jeżeli są, dyżurów, przy  zachowaniu proporcji zaproponowanych w tym projekcie, będzie się przedstawiać następująco. Dla przykładu podam: lekarz lub lekarz dentysta z II stopniem  specjalizacji, patrząc na te wskaźniki i przyjmując  dane ankietowe, będzie miał minimalną pensję wynoszącą 13 006 zł. Lekarz z I stopniem specjalizacji  – 9916 zł. Jeżeli chodzi np. o panie pielęgniarki z tytułem zawodowym i panie położne z tytułem zawodowym „magister”, to będzie to ponad 8340 zł. Przypomnę, że dzisiaj ta średnia płaca wynosi 6,5 tys. zł. Nie  ma grupy zawodowej, której wzrost tej minimalnej  płacy by nie dotyczył.  Są grupy, w których  ten wzrost szacujemy na 97 do 100%. 

Tadeusz Chrzan
Ponadto projekt powoduje przyspieszenie o pół  roku wymogu osiągnięcia przez wszystkie podmioty  lecznicze ustawowo gwarantowanego poziomu wynagrodzeń, więc nie od 2022 r., tylko od lipca tego roku.  Myślę, że warto podkreślić, iż projekt zawiera mechanizm gwarantujący, że nikt nie będzie miał obniżonej pensji – mówimy tutaj o paniach pielęgniarkach, położnych, ratownikach  Mając powyższe na uwadze, szanowna pani marszałek, klub Prawa i Sprawiedliwości będzie głosował  za przyjęciem tego bardzo dobrego projektu. Dziękuję.   

Monika Wielichowska
Pani Marszałek! Wysoka Izbo! Kiedy co roku  z systemu ubywa ok. 7,5 tys. pielęgniarek i położnych, kiedy średnia wieku pielęgniarek to 50, 60 lat  i stale rośnie, kiedy jaskrawo widać brak zastępowalności pokoleniowej, kiedy w końcu służba zdrowia  z powodu walki z pandemią jest na granicy wydolności, a pracownicy medyczni i niemedyczni na granicy  wytrzymałości, minister zdrowia udaje dialog ze środowiskiem, a wystraszony zapowiedzią strajku ostrzegawczego w nocy wrzuca bałaganiarski projekt, który procedowany jest ekspresem, bez konsultacji, już  następnego dnia. To skandal i lekceważenie medycznego środowiska i brak szacunku do niego. Nie mieliśmy czasu, by przyzwoicie skonsultować projekt ze  środowiskiem, z wami, z samorządami medycznymi,  ale przygotowaliśmy do projektu ważne dla was poprawki, oczekiwane przez was zmiany we wskaźnikach wynagrodzeń. Władza prawdopodobnie wrzuci  je do kosza. Jeśli tak się stanie, przygotujemy nowelizację tej ustawy. Koalicja Obywatelska będzie walczyć o godne płace dla medyków, tak jak o dodatki COVID-owe i dodatkowe wynagrodzenie dla personelu niemedycznego. Dziś na tej sali nie może zabraknąć głosu społecznego, który gorzko wypowiada się na temat projektu  i dialogu. Ogólnopolski Związek Zawodowy Pielęgniarek i Położnych negatywnie ocenia propozycję  ministra zdrowia, dlatego że jest dyskryminująca,  krzywdząca i nie uwzględnia tak istotnej przy wykonywaniu zawodu odpowiedzialności, doświadczenia  i wiedzy, którą posiadają pielęgniarki i położne. Przewodnicząca związku zaznacza, że minister zdrowia  chwalił się dialogiem, jednak ten dialog był pozorowany, a wnioski odrzucane. Z opinią związku w pełni zgadza się i solidaryzuje Naczelna Rada Lekarska,  która apeluje o wznowienie dialogu, który, jak mówi  prezes rady, jest marny. Mówi też o tym, że rządowa  propozycja nawet nie jest kolejnym policzkiem, ale  wpisaniem się w słowa: „a niechże jadą”, tylko wypowiedziane w innej formie. I pojadą tam, gdzie lepsze  finansowanie ochrony zdrowia, gdzie lepsze zarobki  i większe poszanowanie godności ich pracy.  Prezeska Naczelnej Rady Pielęgniarek i Położnych  również gorzko wypowiada się o projekcie, apelując  o uczciwy dialog. Pani prezes zaznaczyła, że 100 tys.  pielęgniarek według zapisów tej ustawy, rzekomo  poprawionej, rzekomo doskonałej, nadal jest deprecjonowane, bo zostały objęte wskaźnikiem 0,73, czyli tym najniższym. Zwracała uwagę, że w Polsce w sumie jest 260 tys. pracujących pielęgniarek i położnych, z tego 160 tys. to są pielęgniarki powyżej 55. roku  życia. Jeśli nie będą lepiej zarabiać, odejdą z pracy. Krajowa Izba Diagnostów Laboratoryjnych zwracała uwagę na potrzebę dopływu nowych diagnostów,  ponieważ spada nabór na uczelniach, a absolwenci  kierunku analityka medyczna w części nie idą do zawodu. Wskazała także na wadliwe zmiany w samej  siatce, jeśli chodzi o klasyfikację diagnostów. Diagności znaleźli się tam razem z niediagnostami, czyli  następuje kompletne pomieszanie tej siatki. W systemie jesteśmy przezroczyści – mówi Naczelna Rada Aptekarska, zwracając uwagę na brak  

Tadeusz Chrzan
niektórych pracowników zatrudnionych w podmiotach leczniczych dialogu, wskazując na monolog. Zaznacza, że od 2017 r.,  choć zgłasza swoje postulaty, Ministerstwo Zdrowia  nie wykazuje zainteresowania tą grupą zawodową. Tak właśnie wygląda pełen obraz wynagrodzeń  w systemie ochrony zdrowia i toczonej debaty ministerstwa z medykami. Minister zdrowia ustalił minimalne płace przy sprzeciwie pielęgniarek i dezaprobacie lekarzy. Nie na taki finał czekali medycy.  Dlatego projekt jest do poprawki. Dziękuję. 

Krystyna Skowrońska
Szanowna Pani Marszałek! Panie i Panowie Posłowie! Jeśli zadamy sobie pytanie po tym wprowadzeniu pani poseł Moniki Wielichowskiej, co mamy  w życiu najcenniejszego Co mamy w życiu najcenniejszego? Nasze zdrowie. Zdrowie nasze, naszych  rodzin, naszych dzieci. Poza tym nie ma takich pieniędzy, które nie powinny być przeznaczone na ochronę zdrowia w tej szczególnej sytuacji. I nie przerzucajmy się tym, ile zarabiają pielęgniarki, położne, bo  leśnicy i w Orlenie zarabiają więcej, naprawdę więcej.  Rząd nie ma swoich pieniędzy. Na to składamy się  sami i to od nas powinno zależeć. Na ochronę naszego zdrowia powinniśmy wydawać pieniądze sensownie, mądrze, bez antagonizowania grup. Chodzi o lekarzy, pielęgniarki, położne, farmaceutów, diagnostów, wszystkie grupy społeczne, wszystkie grupy,  które świadczą nam te świadczenia, i o to, żebyśmy  te pieniądze podzielili dobrze. Złożyliśmy takie poprawki, które są w interesie  wszystkich grup społecznych. Przecież lekarzom  w 2018 r. przy strajku rezydentów obiecano inny wskaźnik, pielęgniarkom też obiecywano inne pieniądze.  Zmieniali się ministrowie, ale my powinniśmy tego  dotrzymać. Obojętne, jaki projekt przyszedł do parlamentu, jest on własnością parlamentu i my powinniśmy go poprawić. Nie tylko dziękować i nie tylko  bić brawa wtedy, kiedy oni są potrzebni.   Każdego dnia, bo oni każdego dnia walczą o nasze  życie i zdrowie. Więcej jest zachorowań onkologicznych. Przecież te grupy zawodowe będą musiały więcej pracować w innym charakterze nawet wtedy, kiedy się skończy COVID. Składamy poprawki, które zmieniają, poprawiają  tę ustawę.  

Marcelina Zawisza
Szanowna Pani Marszałek! Wysoka Izbo! Trwa  pandemia koronawirusa. Niby po upływie ponad  roku nie jest to szokująca informacja, ale Ministerstwo Zdrowia czasami naprawdę zachowuje się tak,  jakby tego nie zauważało. Jakby nie zauważało, że  pracownicy i pracownice ochrony zdrowia ryzykują  życiem i zdrowiem, życiem i zdrowiem swoich bliskich, żeby ratować mieszkańców i mieszkanki naszego kraju. Za ten heroizm, za ciężką pracę w najtrudniejszych czasach rząd powinien zapewnić im  godną płacę, godne warunki tej pracy i traktować ich  z szacunkiem. Ochrona zdrowia nie jest dla rządu priorytetem,  bo gdyby była, to na sensowne podniesienie nakładów  do 7% PKB nie musielibyśmy czekać aż 6 lat. To mocno martwi, szczególnie że wszyscy wiedzą, iż idą jeszcze trudniejsze czasy.  Za 4 lata 280 szpitali przestanie istnieć, i to nie  dlatego, że ta czy inna władza wprowadzi taką czy  inną reformę, ale dlatego, że coraz dramatyczniej brakuje pielęgniarek i pielęgniarzy. Po prostu nie będzie  komu zajmować się pacjentami. W systemie znajduje  się obecnie 70 tys. pielęgniarek w wieku 60+ i 80 tys.  pielęgniarek w wieku 50–59 lat. Te pielęgniarki już  niedługo przejdą na emeryturę. Sytuacja wygląda podobnie w przypadku innych  zawodów medycznych. Ludzie idą na studia, ale po  studiach albo nie podejmują pracy w zawodzie, albo  wyjeżdżają. Tymczasem zamiast dialogu z pielęgniarkami, fizjoterapeutkami czy diagnostami, w ramach  okazania im szacunku za ciężką pracę, ministerstwo  prowadzi monolog. Mówili o tym przedstawiciele wielu zawodów medycznych na posiedzeniu Komisji  Zdrowia. Mówili też, że aby zachęcić do podejmowania pracy w zawodach medycznych, rząd musi zacząć  godnie wynagradzać. Podwyżki czy minimalne wynagrodzenia nie mogą być na poziomie, który sprawia, że trudno się utrzymać. Pracowników należy  wynagradzać odpowiednio do kwalifikacji i doświadczenia, a nie tylko na podstawie kwalifikacji potrzebnych na konkretnym stanowisku. Jeżeli nie będzie  się ich traktować z należytym szacunkiem, to albo  kolejni absolwenci studiów medycznych nie będą podejmować zatrudnienia w zawodzie, albo będą pracować poza granicami naszego kraju. Rząd będzie więc  finansował ochronę zdrowia w Wielkiej Brytanii,  Czechach czy Norwegii. To odważne posunięcie, biorąc pod uwagę fakt, że polska ochrona zdrowia tak  niedomaga, że w ciągu pandemii w Polsce zarejestrowano ponad 100 tys. nadmiarowych zgonów. Jak rozumiem, nie przejmujecie się tym, że wasza polityka  może doprowadzić do kolejnych zgonów. To naprawdę  wstyd. W czasie pandemii, chwilę po trzeciej fali, rząd  tak prowadzi rozmowy z przedstawicielami zawodów  medycznych, że kolejne grupy informują o planowanych protestach i strajkach. Jeżeli rząd doprowadzi  do strajku pielęgniarek, to za każde utrudnienie w do

Monika Wielichowska
niektórych pracowników zatrudnionych w podmiotach leczniczych stępie do ochrony zdrowia was rozliczymy, bo to wasza, rządu, ministerstwa, wina, że zamiast docenić  pracę, traktujecie tak ważne zawody medyczne z buta.  Ministerstwo nie słuchało tego, co mówiły związki,  i w tak ważnym i oczekiwanym przez całe środowisko projekcie, obok zbyt niskiego poziomu proponowanych minimalnych zarobków i obok nieadekwatnych kwalifikacji w tabeli, znajduje się wiele absurdalnych zapisów. Co należy poprawić? Ta ustawa  utrwala wręcz karygodną, naprawdę karygodną rzecz:  zniechęca do podnoszenia kwalifikacji i nie docenia  doświadczenia i wykształcenia, które przedstawiciele zawodów medycznych posiadają. W imieniu klubu Lewicy składam poprawkę, która ma to skorygować. Mam nadzieję, że zadbacie o to,  aby docenić doświadczenie pracowników zawodów  medycznych, zamiast oferować im wynagrodzenie  nieadekwatne do ich kompetencji. Naprawdę nie możecie traktować pracowników ochrony zdrowia jak  wszystkich innych pracowników. Oni, mając wyższe  wykształcenie, większe doświadczenie, są w stanie  dużo lepiej wykonywać swój zawód. Należy ich odpowiednio wynagradzać. Nie może być tak, że pielęgniarka z wieloma latami doświadczenia ma taki  sam zarobek jak pielęgniarka, która dopiero startuje  w zawodzie. Jeżeli będziecie tak prowadzić waszą  politykę zatrudnienia, to nie dziwcie się, że kolejne  osoby będą po prostu wyjeżdżać z kraju. To samo dotyczy wszystkich innych zawodów medycznych. Rozmawiałam z diagnostkami i diagnostami, którzy mówią, że nieustannie podnoszą swoje  kwalifikacje po to, żeby lepiej świadczyć pomoc wszystkim tym, którzy po prostu tej pomocy oczekują. Wasza  propozycja pokazuje, że nie doceniacie ich pracy, że nie  doceniacie ich doświadczenia, że nie doceniacie ich  poświęcenia, ponieważ oni te kwalifikacje zdobywają  po godzinach swojej pracy zawodowej. Ta ustawa jest bardzo ważna dla wielu zawodów  medycznych, wielu pracowników i pracownic po prostu na nią czeka. Okażcie szacunek tym, którzy   dla nas wszystkich narażają życie i zdrowie, i zamiast oklasków po prostu spełnijcie ich postulaty. Dziękuję.  

Dariusz Klimczak
Dziękuję. Pani Marszałek! Wysoka Izbo! „Szlachetne zdrowie, nikt się nie dowie, jako smakujesz, aż się zepsujesz”. Gdyby dzisiaj Kochanowski pisał ten wiersz,  pewnie do zdrowia dołożyłby lekarza, pielęgniarkę,  diagnostę, farmaceutę, pana salowego, panią salową.  Dzisiaj trzeba ich traktować szlachetnie, także w tej  ustawie, ponieważ widzimy, co się dzieje, kiedy ich  brakuje, a pandemia obnażyła kryzys kadry medycznej w Polsce. Uważam, że ta ustawa powinna być odpowiedzią  na kryzys kadr medycznych przynajmniej w tym wymiarze finansowym, bo wiemy, że nieadekwatne finansowanie i wynagradzanie zawodów medycznych  mści się na nas, na naszym zdrowiu, na pacjentach,  na całym systemie ochrony zdrowia. Albo ludzie nie  podejmują tego zawodu, albo od niego odchodzą, rezygnują z niego, czasem niestety emigrują. Dzisiaj PiS miał szansę odpowiedzieć na ten kryzys kadr medycznych. Opinie wszystkich branż, zawodów nie pozostawiają złudzenia. Zgadzam się z panią przewodniczącą Krystyną Ptak, że władza PiS  zamiast docenić środowiska medyczne po pandemii,  jedynie je podzieliła. Same panie pielęgniarki, salowe, położne, podobnie panowie – oni nie zostali docenieni ze względu na swoje wykształcenie, doświadczenie, odpowiedzialność pracy i wszystkie te wymagania, które mają różne, bo w różnych miejscach  pracują, różną pracę podejmują. To powinno być  uwzględnione. My jako klub Koalicji Polskiej – Polskiego Stronnictwa Ludowego to zauważamy i popieramy. Prace nad tą ustawą pokazały, jak próbuje się  zmarginalizować zdanie i rolę środowiska lekarskiego. Prace nad tą ustawą to kolejny dowód, że władza  nie liczy się z opinią izb lekarskich czy poszczególnych lekarzy. Uważam, że procedując nad tą ustawą,  rząd potraktował zawody medyczne z buta, tak to  trzeba nieładnie ująć. Pamiętam, że kiedyś były oklaski, a dzisiaj co jest? Odwrócenie się i pokazanie  pleców zamiast przystąpienia do wspólnej rozmowy  i wsłuchania się w postulaty poszczególnych grup  zawodowych. Jak przejrzymy opinie przedstawicieli poszczególnych zawodów, samorządu lekarskiego, pielęgniarskiego, farmaceutycznego, diagnostów laboratoryjnych, to widzimy, że one wszystkie są krytyczne.  I jeżeli ta ustawa ma być podziękowaniem za pracę  w czasie pandemii, to jest to naprawdę marne podziękowanie. Pamiętam, jak laboranci, którzy w swoim miejscu  pracy mają do czynienia de facto z koronawirusem,  bo badają pacjentów z koronawirusem, walczyli o to,  musieli zabiegać o to, żeby ich laboratorium było certyfikowane, żeby dostać jakikolwiek dodatek. To samo  było z farmaceutami. Co najmniej miesiącami walczyli o to, bo chcieli bardziej zaangażować się w swoją pracę i być bardziej docenieni, wykorzystać swoje  umiejętności. Udało się to, ale wszystko to było na  siłę, pod naporem, pod presją i opinii publicznej, i organizacji branżowych, a także opozycji, która wtedy  dzielnie walczyła o to, żeby uwzględnić ich głos. Dlatego mój klub, klub Koalicji Polskiej – Polskiego Stronnictwa Ludowego, Unii Europejskich Demokratów, Konserwatystów, przygotował dwie popraw

Marcelina Zawisza
niektórych pracowników zatrudnionych w podmiotach leczniczych ki. Pierwsza włącza nowy załącznik dotyczący współczynników pracy zgodny z naszymi postulatami programowymi – 30% podwyżki w stosunku do tego, co  jest dzisiaj. Druga systemowa poprawka – współczynnik pracy od 2022 r. ulega corocznemu podwyższeniu  o 0,2. Składam te poprawki na ręce pani marszałek. A wszystkim zawodom medycznym życzę dużo  wytrwałości i satysfakcji ze swojej pracy i nisko się  kłaniam za to, co robicie każdego dnia. Dziękuję bardzo.  

Dobromir Sośnierz
Krótko. Ta ustawa nie podoba mi się nie dlatego,  że nie chciałbym, żeby np. pielęgniarki zarabiały więcej, tylko dlatego, że po raz kolejny uważam, że jest  złym pomysłem regulowanie wszystkiego na szczeblu  centralnym, poprzez ustawy. To szpital zawiera umowę, to szpital bierze na siebie koszty, to szpital powinien decydować, na ile go stać, w drodze negocjacji  z pracownikami. To, co próbujecie tutaj robić, po raz  kolejny pokazuje, że zmierzamy w kierunku po prostu komunizmu, w którym wszystkie elementy naszego życia są regulowane w Warszawie, na szczeblu  centralnym, ustawami, Sejm decyduje, ile powinien  zarabiać lekarz, ile piekarz, ile szewc, ile powinien  kosztować chleb, ile bułka. Już raz to przerabialiśmy  i wiecie, jak to się skończyło. Wytrwale zmierzamy  w podobnym kierunku.  Oczywiście życie jest skomplikowane i nie jesteśmy w stanie wszystkiego w ustawach przewidzieć.  Wiemy, że pieniędzy zawsze brakuje. Jeśli szarpniemy ustawowo tą kołdrą w jednym kierunku, to gdzie  indziej zaczną nam wystawać nogi. Za chwilę ktoś  inny przyjdzie i powie, że teraz to brakuje na to i teraz dajcie więcej pieniędzy. Oczywiście to jest tradycyjny program populistycznej opozycji: więcej pieniędzy na wszystko. Ale kiedy rząd przyjmuje taki program, to już naprawdę jest niedobrze. Dziękuję. 

Wojciech Maksymowicz
Szanowna Pani Marszałek! Wysoka Izbo! Przez  cały dotychczasowy czas walki z pandemią przedstawiciele rządu słusznie wznosili peany pochwalne na  cześć pracowników służby zdrowia. Nie jest dziwne,  że polskie pielęgniarki i położne, ratownicy medyczni i lekarze zatrudnieni w ramach stosunku pracy po  roku ofiarnej walki z pandemią spodziewali się, że  przy niezbędnej z powodów terminów prawnych nowej regulacji naliczania i zarobków uzyskają wyraźną podwyżkę. Zwłaszcza że poprzedni minister zdrowia prof. Szumowski składał takie deklaracje już  w 2018 r. Dobrze rozumiemy, że wobec dużej liczby,  setek tysięcy pracowników nakłady budżetowe na  takie regulacje są znaczne. Ale czy można pominąć  stanowisko przedstawicieli tych środowisk? Podczas wczorajszego posiedzenia połączonych  Komisji: Zdrowia oraz Finansów Publicznych odmówiono głosami większości prorządowej prawa do wysłuchania publicznego. Czy trudno było przewidzieć  przy kształtowaniu budżetu na 2021 r., że konieczne  będzie zagwarantowanie odpowiednio większych  środków, wobec wcześniej wypowiadanych słów poprzedniego ministra tego rządu, powszechnej społecznej akceptacji, a nawet oczekiwania, że pracownikom służby zdrowia, którzy tak ofiarnie i ryzykownie walczyli z pandemią, należy wyrazić uznanie nie  tylko doraźnie, ale też poprzez przyznanie im prawa  do godziwych zarobków na tle innych zawodów? Czy  to nie była powinność kolejnego, obecnego ministra,  który w sierpniu 2020 r. przejął stery, by wystąpić  o odpowiednie zapisy w przyszłorocznej ustawie budżetowej? Czy pan minister, dyplomowany ekonomista, nie powinien działać we współpracy z ministrem  finansów, przewidując takie konsekwencje? Znał przecież ten urząd, przez lata był tam dyrektorem.  Wojsko swoje zrobiło, nie ma po co podwyższać  żołdu. Uważamy jednak, że jest po co. Pandemia się  jeszcze nie skończyła. W interesie pracowników, ale  i polskiego państwa jest po co. W imieniu tego interesu namawiam obecny rząd do poważnej refleksji,  takiej zwykłej, ludzkiej refleksji.  Polska 2050 przedstawiła wczoraj najdalej idącą  poprawkę zmierzającą do podwyższenia wynagrodzeń pielęgniarek, położnych, lekarzy, ratowników  medycznych, fizjoterapeutów i budżetowo zatrudnianych farmaceutów szpitalnych. Została ona odważnie  odrzucona głosami  Została ona odważnie odrzucona głosami większości prorządowej, jakakolwiek by ona była. A ja  mam takie retoryczne pytanie: Czy naprawdę prorządowej? Czy naprawdę rząd nie docenia pracy setek  

Dariusz Klimczak
niektórych pracowników zatrudnionych w podmiotach leczniczych tysięcy pracowników służby zdrowia? Czy naprawdę  prowokuje do gotowości strajkowej pielęgniarek? Namawiam trochę do rozsądku.  Polska 2050 kolejny raz zgłasza poprawkę. Namawiam, żebyśmy wszyscy razem rozważyli jej przyjęcie.   

Norbert Kaczmarczyk
Dziękuję serdecznie. Pani Marszałek! Wysoka Izbo! Chciałbym zapytać  o dodatkowe pieniądze, dodatkowe fundusze dla osób  wykonujących inne zawody niż zawody medyczne.  Zgłaszają się do naszych biur poselskich osoby, które  są na pierwszej linii frontu, jeżeli chodzi o koronawirusa, jeżeli chodzi o oddziały COVID-owe. Są to osoby wykonujące zawody sprzątające, pracownicy laboratoryjni i technicy analityczni. Po ostatniej konferencji pana ministra zdrowia, który zapowiadał program wsparcia tych osób, moje pytanie brzmi: Czy te  osoby, które są na pierwszej linii frontu, ale nie wykonują zawodów medycznych, również mogą liczyć  na podniesienie ich świadczeń? Czy mogą liczyć na  dodatkowe pieniądze i czy nowa ustawa zakłada takie rozwiązania? Dziękuję serdecznie. 

Michał Szczerba
Bardzo dziękuję. Pani Marszałek! Sprawa jest niezwykle poważna,  ponieważ to jest ten moment, kiedy możemy powiedzieć: sprawdzam. Mamy partyjne fajerwerki, mamy  konferencje, mamy Polski Ład, Nowy Ład, mamy dzisiaj konferencję w Chełmie, a tutaj mamy konkrety.  Mówimy: sprawdzam. W jaki sposób traktujecie pracowników medycznych, a w szczególności w jaki sposób traktujecie polskie pielęgniarki i polskie położne?  Jeżeli spojrzymy na tabelę, która jest załącznikiem  do tego projektu, jeżeli zobaczymy, jaki jest współczynnik pracy określony dla 158 tys. pielęgniarek  i położnych, to jest to współczynnik 0,73%. 0,73% przeciętnego wynagrodzenia. Co to oznacza? To oznacza,  że wielka grupa pielęgniarek i położnych będzie miała wynagrodzenie zasadnicze na poziomie 3893 zł.   W sytuacji kiedy mówimy, że inwestujemy  w zawody medyczne, państwo pokazujecie, że jest  całkiem inaczej. Składamy poprawki, które doprowadzą do tego, że te pensje staną się wreszcie godne. Dziękuję bardzo.  

Paulina Hennig-Kloska
Pani Marszałek! Panie Ministrze! Panie i Panowie  Posłowie! Panie ministrze, wczoraj na posiedzeniu  komisji pytałam pana o to i niestety nie dostałam odpowiedzi, więc zapytam jeszcze raz: Czy w Narodowym Funduszu Zdrowia zabezpieczone są pieniądze  na te podwyżki? Bo pamiętamy, jak rząd w ustawie  zadeklarował podwyżki dla nauczycieli, a potem nie  przeznaczył z budżetu na ten cel pieniędzy. W ocenie  skutków regulacji mamy wpisane tylko i wyłącznie  tyle, że pieniądze te zostaną zabezpieczone w Narodowym Funduszu Zdrowia, ale nie wiem, czy budżet  Narodowego Funduszu Zdrowia został w jakikolwiek  sposób na to przygotowany. Chciałabym dokładnie  usłyszeć: Jakim strumieniem te pieniądze trafią do  szpitali sieciowych i wszystkich innych placówek, które te podwyżki obejmą? To jest jedno pytanie. Drugie: Dlaczego mimo deklaracji wciąż nie przeznaczacie większej ilości na zdrowie i dlaczego wszystkie dodatkowe środki na zdrowie przenieśliście  w czasie do następnej  kadencji w 2023 r.  i w 2027 r. zamierzacie zwiększać PKB na zdrowie?   

Anna Kwiecień
Dziękuję. Pani Marszałek! Panie Ministrze! Wysoka Izbo!  Panie ministrze, chciałam dopytać w sprawie kształcenia personelu medycznego, bo nie tylko wynagro

Wojciech Maksymowicz
dzenie jest bardzo istotnym elementem prawidłowego funkcjonowania systemu ochrony zdrowia, ale także ilość tego personelu. Chciałabym dopytać: W jaki  sposób Prawo i Sprawiedliwość od 5,5 roku realizuje  politykę zwiększenia ilości personelu medycznego  w systemie ochrony zdrowia? Jak wygląda dzisiaj  kształcenie pań pielęgniarek i położnych? Jak wygląda kształcenie lekarzy? Ile dzisiaj uczelni zarówno  kształci jeden personel, jak i drugi? Chciałam też  uzyskać informacje dotyczące wynagrodzenia pań pielęgniarek. Opozycja, a szczególnie tutaj koalicja Platforma Obywatelska z PSL-em, 8 lat dzierżyła władzę,  miała szansę na podnoszenie płac i dlatego chciałam  dopytać: Jak wtedy wyglądała  kwestia podnoszenia płac, a jak w ciągu tych ostatnich 5 lat Prawo  i Sprawiedliwość podnosiło płace personelowi medycznemu? Dziękuję bardzo.  

Krystyna Skowrońska
Pani poseł, moja przedmówczyni, powinna pamiętać przynajmniej ostatnie podwyżki dane przez pana  ministra Zembalę.   Chciałabym powiedzieć następująco Ale każdego roku przez 4 lata. Złożyliśmy wniosek o wysłuchanie publiczne, państwo z PiS-u go odrzucili. Złożyliśmy poprawki, złożyliśmy na posiedzeniu komisji  i dzisiaj, podwyższające wskaźnik o 0,3% ten najdalej  idący dla lekarzy, pielęgniarek, diagnostów, laborantów, dla wszystkich grup. Moje pytanie do pana ministra i na piśmie też oczekuję odpowiedzi: Kiedy  będą pieniądze na podwyżki? Kiedy zmienimy plan  Narodowego Funduszu Zdrowia? Bo to jest z naszych  pieniędzy, nie państwo daje. My sami płacimy. Kiedy  będą nowe kontrakty dla szpitali, tak aby się nie zadłużały? Kiedy będzie nowa wycena świadczeń, o które postuluje tak wiele środowisk? Wielokrotnie mieliśmy do czynienia z opiniami na posiedzeniach Komisji Zdrowia i  poprosimy: wycena świadczeń, bo sieć szpitali to jest wielka państwa klapa,  gdzie zadłużają się placówki ochrony zdrowia.  Podziękowanie dla pracowników ochrony zdrowia  za pracę w okresie pandemii.  

Jan Szopiński
Pani Marszałek! Wysoka Izbo! Nowelizacja przygotowana przez ministerstwo zmieniająca zasady  wynagradzania pielęgniarek i położnych nie licuje  z polityką rządu. Lekceważy stan polskiego pielęgniarstwa i położnictwa, a w niedługim czasie doprowadzi do zniszczenia naszych zawodów – tak pisze  w stanowisku przekazanym wczoraj Ogólnopolski  Związek Zawodowy Pielęgniarek i Położnych. Związek ten w tym stanowisku napisał jeszcze tak: w trakcie prac w Sejmie nad tą złą ustawą każdy parlamentarzysta popierający swoim głosem jej zapisy w brzmieniu przedłożonym Sejmowi przyczyni się do pogorszenia stanu polskiego pielęgniarstwa i położnictwa oraz  przyspieszy upadek tych podstawowych zawodów polskiego systemu ochrony zdrowia. Mam pytanie do rządu, bo podobną opinię otrzymaliśmy od Ogólnopolskiego Związku Zawodowego  Lekarzy. Czy władza zapoznała się z tym stanowiskiem? Czy wsłuchała się w te postulaty? Czy władza  szanuje tylko postulaty pielęgniarek, położnych i lekarzy , kiedy nasze życie jest zagrożone, czy  też chce rozmawiać? Dziękuję bardzo.   

Jarosław Rzepa
Pani Marszałek! Wysoka Izbo! Panie Ministrze!  Nie wiem, czy panu jest znane to powiedzenie: kto daje  i odbiera, ten się w piekle poniewiera. Mówię to w kontekście dodatku zembalowego, który dostawali pielęgniarki, ratownicy, lekarze rezydenci. Panie ministrze, bardzo proszę o odpowiedź, czy po 1 lipca te dodatki zostaną tym grupom odebrane. Druga sprawa. W Polsce są pielęgniarki po liceach  medycznych, po 2lub 3-letnich pomaturalnych studiach pielęgniarskich. Są takie, które mają licencjaty,  takie, które mają tytuł magistra. Wreszcie są takie,  które zrobiły jeszcze 2-letnie specjalizacje zakończone państwowym egzaminem. Szanowni państwo, przykład. Jest pielęgniarka, która ma 55 lat, już tych  studiów uzupełniających nie zrobi, jest dobrym specjalistą, skończyła bardzo wiele kursów. Szanowni  państwo, teraz będzie zakwalifikowana do najniższej  grupy według państwa propozycji.   niektórych pracowników zatrudnionych w podmiotach leczniczych 

Anna Kwiecień
Panie Ministrze! Wycofać się. Szerokie konsultacje, rozmawiajmy z pielęgniarkami, bo po tym czasie  COVID-owym nie zasługują na to, co im próbujecie  sprezentować.   

Monika Falej
Pani Marszałek! Wysoka Izbo! Przedstawiona  ustawa o zmianie ustawy o sposobie ustalania najniższego wynagrodzenia zasadniczego niektórych  pracowników zatrudnionych w podmiotach leczniczych oraz niektórych innych ustaw budzi ogromny  sprzeciw środowiska medycznego, w tym środowiska  pielęgniarek, pielęgniarzy, położnych czy ratowników medycznych. I mam pytanie: Czy rząd uważa,  że mamy wystarczająco dużą liczbę pielęgniarek  i pielęgniarzy w naszym kraju, by nie realizować ich  postulatów i wchodzić w spór zbiorowy, który skończy się strajkiem ostrzegawczym, a jeżeli rząd będzie  dalej uparty – strajkiem generalnym? Czy nie boicie  się tak szafować zdrowiem Polek i Polaków?  A ja z tej strony dziękuję pracownicom i pracownikom ochrony zdrowia za wasz wysiłek. Chylę czoła  przed waszą pracą. Dziękuję bardzo.   

Wanda Nowicka
Pensje pracowników medycznych są skandalicznie  niskie i dlatego dofinansowanie jest konieczne, szczególnie teraz, w czasach pandemii. W szczególności  jednak bulwersuje fakt, jeśli chodzi o projekt tej ustawy, dlaczego pielęgniarki i położone są nadal traktowane w sposób, powiedziałabym, niegodny. Nie bierze  się pod uwagę ich pracy, ciężkiej pracy i doświadczenia, co ma wyraz właśnie np. w tym, że różnicuje się  sytuację pielęgniarek z 30-letnim stażem w porównaniu z pielęgniarkami, które teraz wchodzą do zawodu. I chciałabym zapytać: Jak to jest, panie ministrze? Dlaczego pielęgniarka z 30-letnim stażem ma  zarabiać tyle, co sekretarka? Nie ujmuję niczego sekretarkom, ale wiadomo, że odpowiedzialność pielęgniarek jest o wiele większa.  Poproszę  o odpowiedź na piśmie, czy jakieś zmiany w tej sprawie są przewidywane. Dziękuję.  

Czesław Siekierski
Pani Marszałek! Proszę państwa, mało jest krajów na świecie, które w sposób zadowalający w odbiorze społecznym rozwiązały problemy ochrony zdrowia. Przykładem tego są choćby Stany Zjednoczone  czy znaczna część krajów Europy w ramach Unii  Europejskiej. Oczywiście podstawowy problem leży  w obszarze kadry, ludzi, zatrudnienia, co znowu wiąże się z różnymi czynnikami, ale na pierwszy plan  wysuwa się wynagrodzenie. Wynagrodzenie z jednej  strony to budżet, państwo, co zabezpieczamy, a z drugiej strony podział tych środków, jak poszczególne  grupy społeczne, poszczególne grupy zawodowe są  wynagradzane. I tu oczywiście to trzeba zostawić już  w jakiś sposób do decyzji czy kierować się opiniami  fachowców. Myślę, że jest problem pewnej sprawiedliwości także wśród tych wszystkich pracujących  , żeby jednak nie było tak dużych różnic,  bo inaczej będziemy mieli problem, że wiek naszych  pielęgniarek będzie coraz wyższy i w ogóle będzie  problem z utrzymaniem ciągłości ochrony zdrowia. 

Dariusz Klimczak
Pani Marszałek! Wysoka Izbo! Politycy Prawa  i Sprawiedliwości bardzo często w swoich występach  medialnych podkreślają, że ich polityka jest lepsza  niż w krajach Unii Europejskiej. Dlatego zadam proste pytania: Dlaczego tej lepszej polityki europejskiej  nie widać w tej ustawie, w tych współczynnikach?  Jeżeli chcemy, żeby młodzi lekarze po specjalizacji  czy przedstawiciele innych zawodów medycznych nie  wyjeżdżali do innych krajów, które lepiej płacą, to  zróbmy to w naszej legislacji. Kiedy państwo zamierzają podnieść współczynniki naszym lekarzom do  poziomu, jaki mają lekarze w innych krajach europejskich? Dziękuję bardzo. 

Jarosław Rzepa
niektórych pracowników zatrudnionych w podmiotach leczniczych Proszę o zabranie głosu i odpowiedź na pytania  podsekretarza stanu w Ministerstwie Zdrowia pana  Macieja Miłkowskiego.  Bardzo proszę, panie ministrze. 

Czesław Siekierski
Ile minut? 3 minuty? Pani Marszałek! Szanowni Państwo! Proces łączenia firm, koncentracji kapitału to jest proces powszechny. Wzrasta w ten sposób siła rynkowa, zwiększają się możliwości inwestycyjne. Widzimy szereg  takich przykładów na świecie, w Europie i w Polsce.  I chciałbym przejść do kwestii połączenia Lotosu  i Orlenu czy przyłączenia Lotosu do Orlenu, gdyż jest  to wyjątkowo złożony i bardzo dyskusyjny problem.  Oczywiście jest to na zasadzie wchłonięcia, ale już  nie o to chodzi. Obie firmy są z tego samego czy zbliżonego obszaru. Wydawałoby się, że jest tu pewnego  rodzaju logika: silny podmiot, który będzie miał znaczenie na rynku nie tylko krajowym, lecz także europejskim itd., ale obie firmy są w zasięgu decyzji,  zarządzania, wpływów ze strony państwa, ze strony  Skarbu Państwa. Oczywiście proces podlega pewnej  ocenie, czy nie została naruszona zasada konkurencyjności. Polski Urząd Ochrony Konkurencji i Konsumentów wypowiedział się pozytywnie – wiadomo.  Komisja Europejska, która przywiązuje dużą wagę  do oceny konkurencyjności, równych szans itd., podała takie warunki, aby doszło do połączenia, że właściwie rozwala to Lotos. To, co miałby przejąć Orlen,  to resztki Lotosu.  To nie jest żaden interes dla kraju, bo musielibyśmy sprzedać bardzo dużą część sieci stacji Lotos,  także część procesu przetwórczego, a jeszcze Orlen  musiałby wybudować pewne inwestycje, zrealizować  je na rzecz Lotosu i Lotos miałby się tego pozbyć na  otwartym rynku, na rzecz zewnętrznej konkurencji. Pani Marszałek! To nie jest polski interes polskiej  gospodarki. Myślę, że jest prośba, aby ten temat na  poważnie podjęli jeszcze analitycy, bo to nie służy  naszej strategii, to prowadzi wręcz Tym bardziej,  że na obie firmy ma wpływ państwo. Jeśli chcemy  robić wspólne projekty, wspólne inwestycje, a przecież one mogą realizować Mogą one konkurować  na bardzo zdrowych warunkach.  Chciałem się na ten temat wypowiedzieć, bo to wymaga pogłębionej analizy i naprawdę, pani marszałek, nad tym się trzeba zastanowić.  

Wanda Nowicka
Nieuchronnie dobiega końca kadencja obecnego  rzecznika praw obywatelskich. Adam Bodnar – ostatnia niezależna instytucja publiczna stojąca na straży  państwa prawnego, gwarantująca, zgodnie z konstytucją, pełne przestrzeganie praw i wolności obywatelskich, nieodwołalnie kończy swoją misję. W imieniu milionów kobiet i mężczyzn, którym bliskie są  wartości konstytucyjne i prawa człowieka, a także  tysięcy, w imieniu których rzecznik występował,  dziękuję za wszystko, co dla nas zrobił i robi, w szczególności chciałabym podziękować prof. Bodnarowi za  wszystko, co robi dla praw kobiet, zwłaszcza za jego  głos na temat drakońskiej decyzji Trybunału Konstytucyjnego Julii Przyłębskiej, która naraziła Polki  na represje, tortury i nieludzkie traktowanie.  Jednocześnie muszę wyrazić ogromny niepokój  dotyczący tego, czy ktoś i ewentualnie kto zastąpi  Bodnara i obejmie funkcję rzecznika. Wiele wskazuje na to, że kolejny rzecznik, jeśli w ogóle zostanie  powołany, obniży znacznie standardy sprawowania  tego urzędu. To prawda, prof. Bodnar bardzo wysoko  wyznaczył poprzeczkę i każdemu następcy bądź każdej następczyni będzie bardzo trudno sprostać wyzwaniom. Pozostaje tylko wyrazić nadzieję, że nowy  rzecznik będzie chciał dorównać swojemu poprzednikowi w dążeniu do tego, by prawa i wolności obywatelskie były w Polsce w pełni przestrzegane. Tego  oczekują ludzie. Prawa człowieka coraz bardziej są  łamane przez obecną władzę, a żadna instytucja publiczna wskutek dewastacji systemu praworządności  przez PiS nie daje rękojmi ich przestrzegania. I uwaga z ostatniej chwili. Dzisiaj rzecznik praw  obywatelskich po raz ostatni w swojej kadencji prezentował informację na temat stanu przestrzegania praw  i wolności obywatelskich. Dostał na to łaskawie 5 minut, a na koniec marszałkini Witek wyłączyła mu mikrofon. Nie godzi się, by PiS-owscy funkcjonariusze  partyjni pełniący najwyższe funkcje w państwie za nic  mieli prawa i wolności  i nie chcieli słuchać rzecznika, który broni ludzi. Dziękuję bardzo. 

Monika Falej
Pani Marszałek! Wysoka Izbo! Kilka dni temu  obchodziliśmy Międzynarodowy Dzień Przeciw Homofobii, Transfobii i Bifobii. Czerwiec to m.in. międzynarodowy miesiąc dumy osób LGBT.  Według najnowszego raportu ILGAR Polska jest  najbardziej homofobicznym krajem Unii Europejskiej,  jednym z najgorszych w całej Europie, drugi rok z rzędu. Nasze prawo nie chroni własnych obywatelek  i obywateli. Wskazuje to także niepokojący raport rzecznika praw obywatelskich. Polskie instytucje zdają się  nie zauważać części Polek i Polaków. Homofobiczne  wypowiedzi prezydenta, że to nie ludzie, a ideologia,  GUS, który w spisie powszechnym zmusza osoby LGBT  do podawania nieprawdziwych danych dotyczących płci  osób transpłciowych i niebinarnych oraz stanu cywilnego osób żyjących w związkach jednopłciowych – te  przykłady można by tu mnożyć. Apeluję do władz państwowych, samorządowych,  instytucji i urzędów o poszanowanie godności i praw  wszystkich obywateli i obywatelek Polski, bez względu na płeć, orientację seksualną czy jakąkolwiek inną  przesłankę. Dziękuję bardzo.  

Norbert Kaczmarczyk
Szanowna Pani Marszałek! Wysoka Izbo! Chciałbym z tego miejsca podziękować Zjednoczonej Prawicy oraz samorządowi za współpracę na rzecz budowy  Szpitala w Proszowicach, na rzecz odbudowy, jeżeli  chodzi o finanse tego szpitala. Dzisiejsza debata parlamentarna jest czymś, co powinno być punktem  zwrotnym, dlatego że praca dla powiatu proszowickiego, dla Szpitala w Proszowicach to przykład pracy  ponad podziałami, pracy, w ramach której parlamentarzyści mogą normalnie współpracować z samorządem i nie buduje się podziałów w Wysokiej Izbie. Mówiłem o tym podczas moich poprzednich wystąpień, ponieważ te relacje, które budujemy z samorządami, nie są partyjne. To są relacje, w których  szanuje się samorząd, a my jako parlamentarzyści  widzimy potrzeby samorządów. Przypomnę chociażby Fundusz Sprawiedliwości – 200 tys. na walkę  z COVID-em. Pan minister sprawiedliwości – prokurator generalny Zbigniew Ziobro stwierdził, że Fundusz  Sprawiedliwości musi pomagać również szpitalom,  i te 200 tys. zostało przekazane na walkę z COVID-em  powiatowi proszowickiemu, który jest zarządzany  przez Polskie Stronnictwo Ludowe. A więc tutaj nie  ma uznaniowości.  Kolejna rzecz. 150 tys. zł dla tego samego szpitala na bronchoskop oraz aparat EKG. Posługuję się  cały czas przykładem jednego szpitala, ale to nie jest  wyjątek. Podam kolejny przykład: Rządowy Fundusz  Inwestycji Lokalnych. Chciałbym podziękować wszystkim, którzy się do  tego przyczynili. Jestem bardzo zadowolony, że również moje rekomendacje uzyskały akceptację pana premiera Mateusza Morawieckiego. Dziękuję panu wojewodzie, dziękuję wszystkim, którzy się do tego przyczynili. I dziękuję, że współpraca z powiatem proszowickim i przedstawicielami PSL-u w tym powiecie jest  dobra. Bo ta współpraca na rzecz obywateli powinna  tak wyglądać. 4270 tys. zł z Rządowego Funduszu Inwestycji Lokalnych na tomograf, na wieżę laparoskopową, na aparat RTG, czyli prawie 5 mln zł w ciągu  roku – ale poprzez dobrą współpracę. A więc czego mogę państwu życzyć? Tego, aby taka  współpraca była w każdym miejscu w Polsce. Ale musicie państwo tutaj, w tej Wysokiej Izbie, zacząć od siebie. 

Jarosław Rzepa
Szanowna Pani Marszałek! Wysoka Izbo! Po raz  kolejny w dniu dzisiejszym wypowiem te słowa: kto  daje i odbiera, ten się w piekle poniewiera. Zaraz powiem, dlaczego tak mówię. Szanowni Państwo! Niestety 1 maja tego roku,  czyli nie tak dawno, z listy leków refundowanych  zniknęły farmaceutyki stosowane przy rozsianym  HER2, tzw. dodatnim raku piersi. Wśród przypadków wszystkich kobiet, które chorują na tę bardzo  niebezpieczną chorobę, to jest ok. 15–20%. Refundacja tej grupy leków nastąpiła nie tak dawno, bo od  1 stycznia 2020 r. Cały proces pozytywnego lobbingu,  rozmowy trwał 7 lat: od momentu, kiedy zarejestrowano te leki, do momentu, kiedy wprowadzono refundację w Polsce. Nie przetrwał nawet 1,5 roku. Mam nadzieję, szanowni państwo, że to jest błąd. Chcę wierzyć w to, że  to jest błąd, że nie jest to celowe działanie przeciwko  polskim kobietom chorującym na raka piersi. Takie  leki jak kadcyla, lapatynib, kapecytabina, cykliby –  to są ich nazwy, pewnie też nazwy niektórych substancji czynnych kryjących się za tymi lekami – każdego dnia, każdego miesiąca przedłużają, a być może  ratują w wielu przypadkach życie kobiet.  Panie Ministrze! Jeżeli pan albo pana pracownicy  słyszycie te słowa, to w imieniu kobiet bardzo proszę  o zmianę złej decyzji i powrót do refundacji. Te kobiety 1,5 roku temu zobaczyły nadzieję. 1 maja tę  nadzieję ktoś im zabrał. Dziękuję bardzo.   

Mariusz Kałużny
Pani Marszałek! Wysoka Izbo! W bieżącym roku  Chełmża obchodzi 770. rocznicę nadania praw miejskich. Pragnę dzisiaj oddać hołd i cześć tym wszystkim, którzy przez setki lat tworzyli, budowali i rozwijali to miasto.  W 1251 r. bp Heidenryk nadał miastu prawa miejskie. Nazwał je wówczas Culmensee, co oznacza  wzgórze nad jeziorem. Nazwa Chełmża pojawiła się  dopiero w XV w. Okres od XIII do XVIII w. to okres  bardzo trudny. Miały wtedy miejsce napady plemion  litewskich, wojny z Krzyżakami, wojny szwedzkie,  które kończyły się grabieżami i zniszczeniami miasta. W połowie XVIII w. nastąpiło ożywienie polskiego patriotyzmu. Uwidaczniało się to dzięki powstawaniu stowarzyszeń kulturalnych, organizacji gospodarczych. Na przełomie XIX i XX w. w mieście powstały cztery budynki szkolne. W 1882 r. rozpoczęła  się budowa cukrowni, która do połowy lat 60. XX w.  była największą cukrownią w Europie. Węzeł kolejowy i powstałe drobne zakłady pracy spowodowały  gwałtowny wzrost liczby ludności. Po pierwszej wojnie światowej Chełmża zbrojnie wystąpiła przeciwko  oddziałom Grenzschutz. Do dziś można usłyszeć wiele opowieści o bohaterskich postawach chełmżan.  Pani Marszałek! Wysoka Izbo! Podczas II wojny  światowej życie straciło kilkuset chełmżan. Ginęli na  prawie wszystkich frontach Europy, w niemieckich  obozach koncentracyjnych, podczas masowych rozstrzeliwań w Barbarce – tam zginął mój śp. pradziadek – podczas zesłania na Syberii. Później nastąpił  trudny czas komunizmu. Pani Marszałek! Wysoka Izbo! Lata 1990–2021  charakteryzują się w Chełmży dużymi zmianami  w zakresie infrastruktury drogowej, sieci kanalizacyjnej, modernizacji szkół, placówek kultury i sportu.  Chełmża jako niespełna 14-tysięczne miasto może  pochwalić się znaczącym udziałem w rozwoju polskiej  nauki. Chełmżyńskie szkoły dały podstawy wiedzy  kilkudziesięciu doktorom, z których 15 zostało profesorami. Do najwybitniejszych postaci miasta możemy zaliczyć błogosławioną Jutę, opiekunkę ubogich,  błogosławionego ks. Frelichowskiego, patrona harcerzy, prof. Tadeusza Glemmę, generała broni Tomasza  Piotrowskiego, mistrzów Polski i mistrzów świata  w wielu dyscyplinach sportowych. Pamiętam też  o zmarłych parlamentarzystach z Chełmży: moim  prawujku Stanisławie Nehringu i pośle ówczesnej  Polski śp. Andrzeju Kłopotku. Pamiętam o wszystkich działaczach sportowych, społecznych, radnych,  pracownikach urzędu miasta i gospodarzach miasta  z obecnym burmistrzem panem Jerzym Czerwińskim na czele. Składam dziś hołd i cześć tym wszystkim, którzy przez wiele lat pracowali dla tego miasta.  Z okazji 770-lecia  nadania praw miejskich  życzę mieszkańcom Chełmży dalszego rozwoju ich  miasta. Dziękuję za uwagę.   

Waldemar Andzel
Pani Marszałek! Wysoka Izbo! Oświadczenie z okazji dnia praw zwierząt. 22 maja obchodzimy w Polsce dzień praw zwierząt. To obchodzone na cześć uchwalenia 22 maja  1997 r. ustawy o ochronie praw zwierząt święto jest  doskonałą okazją do przypomnienia, że, jak mówi  ustawa: Zwierzę, jako istota żyjąca, zdolna do odczuwania cierpienia, nie jest rzeczą. Człowiek jest mu  winien poszanowanie, ochronę i opiekę. Pragnę przypomnieć, że to właśnie Prawo i Sprawiedliwość podniosło karę za znęcanie się nad zwierzętami do 5 lat pozbawienia wolności, a także na  jesieni ubiegłego roku zaproponowało szereg zmian  dotyczących ochrony praw zwierząt. Opieka i ochrona należą się nie tylko zwierzętom towarzyszącym,  takim jak psy i koty, lecz także zwierzętom gospodarskim i hodowlanym. Pamiętajmy o tym każdego  dnia. Dziękuję bardzo. 

Krzysztof Tuduj
Szanowna Pani Marszałek! Wysoka Izbo! Projekt  nowej ustawy o ochotniczej straży pożarnej wzbudza  wiele kontrowersji wśród strażaków ochotników. Ustawa zmienia sposób działania OSP jako jednostek  ochrony przeciwpożarowej. Co tak naprawdę jest celem tej nowelizacji? Czyżby chodziło o likwidację tak  ważnej instytucji, jaką jest OSP? Według propozycji  z ustawy strażacy ochotnicy nie będą mogli nazywać  się strażakami ani nosić białych hełmów. Mają stracić  status strażaka. W zamian nazywać się będą ratownikami OSP. Członkowie OSP mają także zostać pozbawieni ustawowego prawa do umundurowania. Z finansowaniem OSP będzie jeszcze gorzej – trochę  marchewki za szybą. Wcale nie jest pewne, że ochotnicy ją dostaną. O wiele niższy, niż nakazuje przyzwoitość, będzie też dodatek do emerytury: ponad 100 zł  po 25 latach działań ratowniczych.    Zaproponowane przepisy zmierzają do wprowadzenia  podziałów w jednostkach, a ostatecznie także redukcji jednostek w miejscach, w których utworzone zostałyby jednostki ratowniczo-gaśnicze.  Na ponad 16 tys.  jednostek OSP w skali kraju w skład krajowego sytemu  ratowniczo-gaśniczego wchodzi mniej niż 1/3. OSP zmieniło się w ostatnich latach w istotny sposób. Zróżnicowały się poziomem kadrowym, organizacyjnym i finansowym. Rzeczywiście 1/3 jednostek  OSP uczestniczy regularnie w działaniach ratowniczo-gaśniczych, ale nie oznacza to, że cała reszta pozostaje martwa. Działają na mniejszą skalę. Poza tym każda ochotnicza straż pożarna jest  unikalna. W zależności od uwarunkowań prowadzi  szereg form aktywności: od pracy wychowawczej,  edukacyjnej, informacyjnej, prewencyjnej, profilaktycznej, artystycznej czy sportowo-szkoleniowej, kronikarskiej, naukowej, badawczej, aż po wspieranie  inicjatyw lokalnych i zwykłą pomoc mieszkańcom. Z projektu wynika, że katalog tego, czym może  zajmować się OSP, będzie zamknięty, tylko że historia pokazuje, jak potrzebna jest otwartość na inicjatywy i kreatywność. W XIX w. z tworzeniem OSP  powstawały czytelnie, kluby rolnika, teatry, zespoły  artystyczne. Dzisiaj remiza także jest miejscem pracy strażackiej orkiestry, ale nie tylko. Młodzi ochotnicy pogłębiają swe zainteresowania, korzystając  z nowoczesnych rozwiązań technologicznych. Środowisko strażaków ochotników generalnie jest  zszokowane tymi pomysłami. Wiele zapisów w efekcie może doprowadzić do likwidacji setek jednostek.  Strażacy ochotnicy i ich władze coraz głośniej mówią  o bezsensowności, o dzieleniu i rozbijaniu tak nam  potrzebnego i nie do zastąpienia środowiska. Niestety autorzy zdają się nie widzieć i nie rozumieć do końca, czym jest OSP i ich związek obchodzący w tym  roku 100 lat istnienia.  Druhowie z OSP zawsze byli blisko drugiego człowieka. Pomagają w potrzebie o każdej porze dnia  i nocy. Dobrowolnie.  Wszyscy członkowie OSP, od najmłodszego po seniora, mają honor i prawo pomagać innym w potrzebie. Zaskarbili sobie za to najwyższe społeczne uznanie. Dziękuję za uwagę. 

Jan Szopiński
Szanowna Pani Marszałek! Wysoka Izbo! Okręgowa Rada Pielęgniarek i Położnych w Bydgoszczy w liście do parlamentarzystów informuje o stopniowej  degradacji zawodu polskich pielęgniarek i położnych. Działania zmierzające do pogłębienia kryzysu  w polskim pielęgniarstwie i położnictwie realizowane przez obecne kierownictwo Ministerstwa Zdrowia  mają odzwierciedlenie m.in. w braku realizacji postanowień „Polityki wieloletniej państwa na rzecz pielęgniarstwa i położnictwa w Polsce”, podpisanej przez  prezesa Rady Ministrów Mateusza Morawieckiego  w 2019 r., projektowaniu zmian do ustawy o najniższym wynagrodzeniu w ochronie zdrowia, krzywdzącym i dzielącym środowisko pielęgniarek i położnych,  likwidacji w 2020 r. Departamentu Pielęgniarek i Po

Waldemar Andzel
łożnych wbrew wyraźnemu sprzeciwowi środowiska,  planowaniu na czerwiec br. likwidacji Centrum  Kształcenia Podyplomowego Pielęgniarek i Położnych z jednoczesnym przekazaniem kształcenia podyplomowego tej grupy zawodowej lekarzom. I wreszcie po piąte, brak jakiegokolwiek dialogu ze strony  obecnego kierownictwa Ministerstwa Zdrowia i brak  realizacji porozumienia z dnia 9 lipca 2018 r. Dyskryminacja grupy zawodowej pielęgniarek  i położnych zmierza do pogłębienia braków kadrowych, zaostrzenia sytuacji konfliktowych, a co za  tym idzie – braku jakości, dostępności i bezpieczeństwa opieki pielęgniarskiej i położniczej wobec pacjentów i całego społeczeństwa. W obliczu braku dialogu oraz osób kompetentnych do jego podjęcia samorząd zawodowy pielęgniarek i położnych informuje  parlamentarzystów, że wyczerpał już wszelkie możliwe sposoby zapobiegające nadchodzącej katastrofie  kadrowej. Apeluję z tego miejsca do polskiego rządu, panie  i panowie: okażcie szacunek pielęgniarkom i położnym i zamiast oklaskiwać ich, spełnijcie postulaty tej  grupy zawodowej. Dziękuję bardzo. 

Maciej Górski
Szanowna Pani Marszałek! Wysoki Sejmie!  W dniu 14 maja 2021 r. decyzją Zarządu Województwa Mazowieckiego swoje stanowisko przestał pełnić  pan Roman Postek, który przez 17 lat był dyrektorem  Muzeum Zbrojowni na Zamku w Liwie. Z tym zamkiem pan Postek związany jest od 33 lat,  gdzie rozpoczął swoją pracę 1 stycznia 1988 r., tuż po  ukończeniu studiów magisterskich na wydziale historii sztuki Katolickiego Uniwersytetu Lubelskiego.  W tym czasie przeszedł wszystkie stopnie zawodowe:  asystent, starszy asystent, adiutant, kustosz. W 1999 r.  ukończył studia podyplomowe na kierunku muzealnictwo. Od listopada 2003 r. pełnił obowiązki dyrektora muzeum w Liwie, a od 2005 r. po wygranym  konkursie – dyrektora. W 2009 r., po przekazaniu  muzeum przez władze powiatu do Samorządu Województwa Mazowieckiego, pan Roman Postek również  utrzymał funkcję dyrektora. W 2014 r. podpisał 7-letni  kontrakt dyrektorski. W czasie sprawowania funkcji kierowniczej na  zamku przeprowadził liczne prace remontowe w zaniedbanym zespole zabytkowym, które nadały mu  wygląd i charakter atrakcyjnego muzeum i jednostki. Do ważniejszych zaliczyć należy remont dachu  i elewacji wieży bramnej, remont ratunkowy fundamentów dworu barokowego, który wskutek wieloletnich zaniedbań groził zawaleniem, wymianę praktycznie wszystkich elewacji. Ostatnim wieloletnim  projektem było utworzenie parku kulturowo-historycznego przy zamku książąt mazowieckich w Liwie,  który wzbogacił to miejsce o pomost długości ponad  130 m nawiązujący do dawnej przeprawy, przystań  nad Liwcem oraz piwnice gotyckie. Za swoją pracę pan Roman Postek był odznaczany  również przez organ prowadzący województwa mazowieckiego. Również muzeum otrzymywało liczne  nagrody i zdobyło uznanie. Pan Roman Postek był  inicjatorem i wykonawcą licznych imprez na zamku.  Głównie chodzi o turnieje rycerskie, które stały się  imprezą cykliczną gromadzącą dziesiątki tysięcy odwiedzających, festyny archeologiczne czy turniej smaków. W okresie swojej pracy na stanowisku dyrektora  rozszerzył zbiory muzeum o 647 eksponatów i 60 depozytów, co stanowi blisko 40% wszystkich zasobów  muzeum. Do perełek należą XVIII-wieczne portrety  polskich królów, przekazane  w depozyt  z Muzeum Narodowego. Jeszcze ostatnie zdanie, pani marszałek. Wyrażając z mównicy sejmowej uznanie dla pracy  pana Romana Postka, jego zaangażowania, konsekwencji w działaniu, nie sposób nie wyrazić dezaprobaty i rozczarowania dla decyzji samorządu województwa mazowieckiego. 

Mariusz Gosek
Dziękuję bardzo.  Szanowna Pani Marszałek! Wysoka Izbo! Dzisiaj  podczas debaty parlamentarnej opozycja ze zrozu

Jan Szopiński
miałym tylko sobie oporem, swoją uporczywością  atakuje wszelkie programy rządu Zjednoczonej Prawicy, Prawa i Sprawiedliwości, Solidarnej Polski i Porozumienia. Zaatakowane zostały programy: Fundusz Sprawiedliwości, Fundusz Rozwoju Inicjatyw  Lokalnych i Fundusz Dróg Samorządowych.  Co zarzucacie, szanowni państwo? Otóż zarzucacie robienie polityki, zarzucacie dysponowanie tymi  środkami według partyjnego klucza. To ja powiem,  jak ten partyjny klucz wyglądał. Rok 2018 – bo wtedy pan minister sprawiedliwości, prokurator generalny Zbigniew Ziobro uruchomił  program Fundusz Sprawiedliwości. I np. w województwie świętokrzyskim dystrybuowane środki wyniosły  5,5 mln zł, trafiły one do 98 gmin – na 102. Dlaczego  na 102? Bo tylko 4 gminy nie aplikowały o te środki.  To był ten polityczny klucz. A 70% samorządowców  we władzach wykonawczych w województwie świętokrzyskim to politycy Polskiego Stronnictwa Ludowego lub osoby kojarzone w Polskim Stronnictwem  Ludowym. Dlatego że Fundusz Sprawiedliwości działa sprawiedliwie. Dla ministra sprawiedliwości, prokuratora generalnego – dysponenta tego funduszu  – nie liczą się loga partyjne. Szanowni państwo! Fundusz Rozwoju Inicjatyw  Lokalnych. Tyle tutaj mówicie o dzieciach, a dzięki  wsparciu rządu Prawa i Sprawiedliwości, Solidarnej Polski, Porozumienia 2,5 mln zł trafiło na poradnię psychologiczno-pedagogiczną w miejscowości Końskie. Kolejne środki – 1,5 mln zł – trafiły na zwodociągowanie gminy Słupia Konecka. Tak, przez 16 lat  rządów Polskiego Stronnictwa Ludowego w samorządzie województwa świętokrzyskiego i 8 lat rządów  Platformy Obywatelskiej, Polskiego Stronnictwa Ludowego tutaj, w parlamencie, nie potrafiliście dotrzeć  do tych najmniejszych gmin, tam, gdzie dociera rząd  Prawa i Sprawiedliwości i te środki przekazuje. To  jest ten partyjny klucz. Dalej: rewitalizacja takich gmin, które ukazami  carskimi były likwidowane, a rząd Prawa i Sprawiedliwości, Solidarnej Polski przywrócił dziejową sprawiedliwość. 1 mln zł przekazane na rewitalizację  chociażby Opatowca czy 300 tys. zł na mały, niewielki Czarnocin to jakże ważne środki dla tej gminy. Fundusz Dróg Samorządowych – tutaj też oczywiście, szanowni państwo, widzicie politykę. A jak ta  polityka wyglądała? Znowu przykład z województwa  świętokrzyskiego. 16 lat rządów Polskiego Stronnictwa Ludowego i Platformy Obywatelskiej na czele  z marszałkiem Adamem Jarubasem, dzisiaj eurodeputowanym. Jak były dzielone środki? Tak, że przez  te 16 lat, gdy jeszcze równolegle przez kolejnych 16 lat  w radzie powiatu władzę sprawowało Polskie Stronnictwo Ludowe, nie były budowane drogi.   Drogi były w ruinie. Dopiero dzięki Funduszowi Rozwoju Dróg udało się doprowadzić chociażby do przebudowy drogi Odrowąż – Wólka Plebańska – Niekłań. W takich miejscowościach, gdzie te projekty  były kluczowe. Wy tylko obiecywaliście, a rząd Prawa  i Sprawiedliwości, Zjednoczonej Prawicy te programy  zrealizował. Dziękuję bardzo.   

Elżbieta Duda
Szanowna Pani Marszałek! Wysoka Izbo! Zmiany,  jakie zaszły w Polsce po 2015 r., umożliwiły realizację  wielu szczytnych celów, takich jak godne upamiętnienie rocznic, poprawa wizerunku polskiej historii,  wyrażanie szacunku dla bohaterów narodowych.  Naprawiane są w ten sposób lata zaniedbań, a także  okropne lata bezczeszczenia wartości, a nawet mordowania tych, którym należało się najwyższe uznanie za poświęcenie dla ojczyzny. Rolą państwa jest dbać o to, aby te kamienie rzucane na szaniec stawały się kamieniami węgielnymi  naszej tożsamości narodowej, i to właśnie się dzieje.  Obserwujemy jednocześnie bardzo niebezpieczne nowe  zjawiska, takie jak niszczenia języka dyskusji społecznej czy dostępność nowych patologii w przestrzeni wirtualnej. W tej rzeczywistości owe poważne działania rządu i wielu instytucji giną w hałasie i atmosferze wzajemnej agresji. Olbrzymie fundusze i prowadzone działania nie osiągają zamierzonego celu wychowawczego. A może nadszedł czas, by te dobre działania przełożyć na język praktycznej codzienności? Bo od lat  w ten sposób działa wiele osób na tzw. ostatniej miękkiej linii. Są to nauczyciele, którzy społecznie realizują wiele akcji, pracownicy wielu fundacji, niszowe wydawnictwa, młodzież, a także emeryci. To oni przekładają najważniejsze wartości patriotyczne i ogólnoludzkie na codzienne życie. Robią to często w sposób odkrywczy, niestandardowy, a jednak szanując wolność wyboru uczestników. Zapewne każdy z nas spotkał w swoim  życiu takie osoby, które wpłynęły na jego rozwój poprzez  swoją niezwykłą postawę. Problemem pozostaje jednak to, jak jeszcze skuteczniej ułatwić im działania. Konkurencja dużych  instytucji, nastawienie programów grantowych na  działania twarde powodują, że osoby tzw. ostatniej  linii wciąż pozostają praktycznie pominięte. Po rozpoczęciu marszu do celu nadszedł czas, aby wzmocnić  ten obszar i dać możliwość szerszego działania. To  z kolei pomoże  w wychowaniu młodego  pokolenia i w kształtowaniu patriotycznych postaw  młodych ludzi. Dziękuję bardzo.  

Michał Szczerba
Pani Marszałek! Wysoka Izbo! Sprawa, którą chcę  poruszyć, jest niezwykle ważna. Mianowicie 1 czerwca tego roku wejdą w życie nowe przepisy dotyczące  tzw. pierwszeństwa pieszych. Piesi będą mieli pierwszeństwo nie tylko w sytuacji, gdy już znajdują się na  przejściu dla pieszych, ale również w sytuacji, gdy  dopiero na nie wchodzą. Prezydent podpisał tę ustawę na początku marca. Dzisiaj jest 21 maja, ustawa  wchodzi w życie za 9 dni, a nie zrealizowano najważniejszego elementu przygotowawczego, mianowicie  kampanii edukacyjnej. Szanowni Państwo! Pierwszeństwo pieszych to  jest swoista rewolucja zarówno dla kierowców, jak  również dla pieszych. Dlatego potrzebne są bardzo  wyraźne informacje i edukacja dotycząca wszystkich  uczestników ruchu drogowego. Była zapowiedź ministra, była zapowiedź Krajowej Rady Bezpieczeństwa Ruchu Drogowego w tej sprawie. W trakcie prac  dopytywaliśmy wielokrotnie jako Parlamentarny  Zespół ds. Bezpieczeństwa Ruchu Drogowego, czy  rząd jest przygotowany, żeby taką szeroką kampanię  skierowaną do różnych użytkowników dróg, do różnych uczestników ruchu drogowego, do osób starszych i młodszych, wykorzystując różnego rodzaju  narzędzia, przeprowadzić. Takie mieliśmy zapewnienie. Efekt jest taki, że tak naprawdę ta kampania nie  ruszyła. I to jest poważne ryzyko i bardzo duża odpowiedzialność, w szczególności rządu. Przecież jeśli  nieprzygotowane społeczeństwo będzie miało być może  jakieś stereotypowe wyobrażenie wobec tego, jak należy zachowywać się na przejściu dla pieszych, to może  to spowodować niekontrolowaną liczbę wypadków  drogowych. Chciałbym poinformować Wysoką Izbę, panią marszałek, że w 2020 r. w Polsce, mimo ograniczenia natężenia ruchu spowodowanego pandemią, piesi byli ofiarami co czwartego wypadku. Takich wypadków było  5232, czyli 22% wszystkich wypadków, i zginęło w tych  wypadkach aż 621 pieszych. Siedem na 10 wypadków  z ich udziałem spowodowali kierowcy. Pani Marszałek! To jest taka formuła, w której informuję Wysoką Izbę, wygłaszam oświadczenie. Bardzo proszę jednak, ponieważ ta sprawa dotyczy przyjętej przez nas ustawy i jej wejścia w życie zaplanowanego na 1 czerwca, o przyspieszenie działań związanych z kampanią edukacyjną. Te spoty telewizyjne  , radiowe, informacje w Internecie powinny  być już w tej chwili dostępne, żeby uniknąć tragedii.  Dziękuję bardzo. 

Adam Ołdakowski
Ślubuję. Tak mi dopomóż Bóg.  

Małgorzata Kidawa-Błońska
„Uchwała Sejmu Rzeczypospolitej Polskiej w sprawie sytuacji na Białorusi Skala i natężenie represji wobec społeczeństwa  obywatelskiego przetaczających się przez Białoruś po  sfałszowanych wyborach prezydenckich, które odbyły  się w sierpniu 2020 r., wymagają solidarności i zdecydowanych działań społeczności międzynarodowej. Sejm Rzeczypospolitej Polskiej, zdecydowanie potępia akt terroru państwowego polegający na doprowadzeniu do przymusowego lądowania samolotu linii  Ryanair w Mińsku na Białorusi w dniu 23 maja 2021 r.,  co stworzyło zagrożenie dla bezpieczeństwa lotniczego oraz bezprawne zatrzymanie przez białoruskie  władze Ramana Pratasiewicza i Sofii Sapiegi. Żądamy ich natychmiastowego uwolnienia oraz zagwarantowania im swobody przemieszczania się. Zwracamy się do Organizacji Międzynarodowego  Lotnictwa Cywilnego o pilne zbadanie tego bezprecedensowego i niedopuszczalnego zdarzenia. Apelujemy do parlamentów krajów Unii Europejskiej i Rady Europy o aktywne i wspólne działanie na  rzecz białoruskiego społeczeństwa obywatelskiego  i procesu demokratyzacji na Białorusi, a także o wzmacnianie solidarnego stanowiska państw europejskich  wobec reżimu w Mińsku, w szczególności o wspieranie  działań na rzecz uwolnienia więźniów politycznych i powstrzymania represji. Apelujemy do Rady Ministrów  o złagodzenie zasad polskiej polityki azylowej i polityki udzielania ochrony międzynarodowej wobec białoruskich uchodźców politycznych.  Z niepokojem oceniamy eskalację represji skierowanych przeciwko społeczeństwu białoruskiemu,  których kolejne sekwencje doprowadziły do dramatycznej sytuacji, w jakiej znaleźli się także nasi Rodacy, obywatele Białorusi żyjący od pokoleń na tej  ziemi. Kulminację tych wydarzeń stanowi aresztowanie Andżeliki Borys, Andrzeja Poczobuta, Anny  Paniszewskiej, Marii Tiszkowskiej i Ireny Biernackiej.  Żądamy jak najszybszego uwolnienia osób zatrzymanych i zaprzestania stosowania wobec nich represji  łamiących podstawowe prawa człowieka.  Popieramy konkluzje nadzwyczajnego szczytu Rady  Europejskiej i apelujemy o jak najszybsze rozszerzenie wykazu sankcyjnego o dodatkowe osoby i podmioty, a także o ukierunkowane sankcje gospodarcze  wobec reżimu. Apelujemy również do Rady Ministrów o zdecydowane, konsekwentne i konkretne działania w tej  sprawie, w tym objęcie sankcjami osób aparatu władzy, sprawiedliwości i bezpieczeństwa biorących bezpośredni udział w represjach wobec Polaków na Białorusi”. 

Małgorzata Tracz
Pani Marszałek! Wysoka Izbo! W imieniu klubu  Koalicja Obywatelska na podstawie art. 184 regulaswoją butą, arogancją i brakiem politycznych planów transformacji regionu turoszowskiego.  

Stanisław Żuk
Pani Marszałek! Wysoka Izbo! W styczniu 1958 r.  Rada Ministrów Polskiej Rzeczypospolitej Ludowej  podjęła decyzję o rozpoczęciu budowy kompleksu  Turów. Inwestycja polegała na budowie elektrowni  o mocy 1200 MW i rozbudowie kopalni Turów. Dzisiaj mamy sytuację nadzwyczajną. Po 32 latach istnienia niepodległej i demokratycznej Polski jednoosobowo wiceprzewodnicząca Trybunału Sprawiedliwości Unii Europejskiej w dniu 21 maja 2021 r.  podjęła decyzję o wstrzymaniu wydobycia węgla  brunatnego w kopalni Turów. Jest to decyzja nieuzasadniona, uderzająca w niezależność energetyczną  Polski i naszą niepodległość polityczną. Takie postanowienie rodzi ogromnych rozmiarów skutki społeczne i gospodarcze.  Mamy do czynienia z czeskim lobbingiem biznesowym ukrytym pod płaszczykiem  ideologii Doszedłem właśnie do momentu, w którym chciałem zgłosić wniosek formalny. Nie słyszę, pani marszałek. Generalnie zgłaszam wniosek. Wiadomo, że teraz  wniosku o przerwę już nie będzie, bo Chodzi o przyjęcie stanowiska przez Sejm w sprawie ingerencji TSUE w niezależność polityczną i gospodarczą Polski.   Dzisiaj kopalnia, a jutro część Polski 

Robert Winnicki
Pani Marszałek! Zgłaszam wniosek o odroczenie  obrad, wspierając pana posła Żuka w tym, że dzisiaj  Sejm powinien natychmiast wydać uchwałę o tym,  że Trybunał Sprawiedliwości Unii Europejskiej nie  ma prawa do tego, żeby zamykać nam kopalnię, likwidować nam energetykę. Chodzi o to, żeby już  dzisiaj Sejm się tym zajął i wydał jednoznaczne stanowisko. To jest nasz interes narodowy. To jest  oczywiście kamyczek do ogródka lewej strony sali,  tej rządzącej również, pokazujący, co oznacza przekazywanie kompetencji do Brukseli, to przekazywanie kompetencji, na które również Morawiecki zgodził się w ubiegłym roku. Tak to się właśnie kończy.  Tak się kończy wyprzedawanie suwerenności przez  Millera, przez Tuska i przez Morawieckiego – tym,  co w Turowie.   To jest wasza wspólna sprawka.  To jest  wasza wspólna sprawka, która zostanie rozliczona.  Jedźcie do Turowa i powiedźcie górnikom, powiedźcie  energetykom, że sprzedaliście suwerenność, w tym  suwerenność energetyczną, właśnie za  nędzne srebrniki w Brukseli.   

Janusz Kowalski
Pani Marszałek! Wysoki Sejmie! Zgłaszam wniosek formalny, aby na debatę na temat Turowa i tego  bezprecedensowego ataku Trybunału Sprawiedliwości Unii Europejskiej na polską niezależność energetyczną zaprosić do Sejmu przedstawicieli wszystkich  czterech central związkowych, którzy we Wrocławiu  przed Komisją Europejską jasno powiedzieli: ręce  precz od Turowa. Chodzi o NSZZ „Solidarność”,  OPZZ, forum oraz „Sierpień 80”. To właśnie te  centrale związkowe bronią dzisiaj polskiej niezależności energetycznej, bronią polskich miejsc pracy  – i należy się im szacunek – za co im bardzo serdecznie dziękuję.  A do wszystkich posłów Platformy Obywatelskiej  i Szymona Hołowni, którzy chcieli już kilka godzin  po tym skandalicznym orzeczeniu, postanowieniu  TSUE zamykać elektrownię Turów i kopalnię zapewniające prąd 4 mln gospodarstw domowych, apeluję  o jedno: o troszkę lojalności wobec Polski. Przestańcie Polskę atakować. Przestańcie atakować Polskę.  

Marek Ast
Pani Marszałek! Wysoka Izbo! W imieniu Komisji  Sprawiedliwości i Praw Człowieka mam zaszczyt  przedstawić sprawozdanie komisji o uchwale Senatu  w sprawie ustawy o zmianie ustawy o Krajowym Rejestrze Zadłużonych oraz niektórych innych ustaw,  druki nr 1165 i 1159. Komisja Sprawiedliwości i Praw Człowieka rozpatrzyła powyższą uchwałę na posiedzeniu w dniu  18 maja 2021 r. Senat zgłosił 44 poprawki. Komisja  rekomenduje przyjęcie wszystkich 44 poprawek  i proponuje też łączne głosowanie nad poprawkami  wymienionymi w sprawozdaniu. Dziękuję bardzo.   

Barbara Bartuś
Szanowna Pani Marszałek! Wysoka Izbo! Mam  zaszczyt przedstawić sprawozdanie Komisji Nadzwyczajnej do spraw zmian w kodyfikacjach o uchwale  Senatu w sprawie ustawy o zmianie ustawy – Kodeks  postępowania cywilnego oraz niektórych innych  ustaw. Sprawozdanie jest zawarte w druku nr 1180. Senat do tej ustawy wprowadził 24 poprawki.  Marszałek Sejmu skierowała tę uchwałę Senatu  w powyższej sprawie do komisji. Komisja Nadzwyczajna do spraw zmian w kodyfikacjach po rozpoznaniu powyższej uchwały na posiedzeniu w dniu 19 maja  rekomenduje, aby Wysoki Sejm raczył 13 poprawek  przyjąć i 11 odrzucić. Dziękuję bardzo.   

Radosław Fogiel
Szanowna Pani Marszałek! Wysoki Sejmie! W imieniu Komisji Spraw Zagranicznych mam zaszczyt  przedstawić sprawozdanie o uchwale Senatu w sprawie ustawy o zmianie ustawy o służbie zagranicznej  z druku nr 1211, którą to uchwałę pani marszałek  skierowała do Komisji Spraw Zagranicznych dnia  27 maja br. w celu rozpatrzenia.  Na dzisiejszym posiedzeniu Komisja Spraw Zagranicznych uchwałę rozpatrzyła. W uchwale Senat  wprowadził jedną poprawkę. Komisja wnosi, by Wysoki Sejm raczył poprawkę Senatu odrzucić. Dziękuję serdecznie.   

Anna Paluch
 Dzień dobry państwu. Pani Marszałek! Wysoka Izbo! W trakcie drugiego  czytania do rządowego projektu ustawy o zmianie  ustawy o niektórych formach popierania budownictwa mieszkaniowego oraz niektórych innych ustaw  złożono 10 poprawek. Zostały one ponownie skierowane do Komisji Infrastruktury, która rozpatrzywszy te poprawki szczegółowo, rekomenduje Wysokiej Izbie odrzucić poprawki od 1. do 9., przyjąć poprawkę 10. i oczywiście przyjąć całość projektu ustawy ze sprawozdania komisji,  druki nr 1176 i 1176-A.  Bardzo dziękuję.  

Lidia Burzyńska
Pani Marszałek! Wysoka Izbo! Przedstawiam dodatkowe sprawozdanie Komisji Edukacji, Nauki i Młodzieży o poselskim projekcie ustawy o zmianie ustawy o systemie oświaty i ustawy o finansowaniu zadań oświatowych, druk 1204-A. Komisja rozpatrzyła wnioski i poprawki zgłoszone  w drugim czytaniu i rekomenduje odrzucenie wniosku  o odrzucenie projektu ustawy w całości, odrzucenie  wszystkich poprawek i prosi Wysoki Sejm o uchwalenie projektu ustawy. Dziękuję bardzo.  

Bolesław Piecha
Pani Marszałek! Chciałem Wysokiej Izbie przedstawić dodatkowe sprawozdanie ze wspólnego posiedzenia Komisji Zdrowia i Komisji Finansów PubliczKto się wstrzymał? Głosowało 448 posłów. 206 – za, 235 – przeciw,  7 się wstrzymało. Sejm poprawkę odrzucił. W 8. poprawce do załącznika do ustawy wnioskodawcy proponują zmiany w liczbach porządkowych  od 9 do 11. Komisje wnoszą o jej odrzucenie. Przyjęcie tej poprawki spowoduje bezprzedmiotowość poprawek 10. i 13. Głosujemy. Kto z pań i panów posłów jest za przyjęciem 8. poprawki, zechce nacisnąć przycisk. Kto jest przeciw? Kto się wstrzymał? Głosowało 445 posłów. 212 – za, 231 – przeciw,  2 się wstrzymało. Sejm poprawkę odrzucił. W 9. poprawce do załącznika do ustawy wnioskodawcy proponują zmiany w liczbie porządkowej 8. Komisje wnoszą o jej odrzucenie. Przyjęcie tej poprawki spowoduje bezprzedmiotowość poprawki 13. Głosujemy. Kto z pań i panów posłów jest za przyjęciem 9. poprawki, zechce nacisnąć przycisk. Kto jest przeciw? Kto się wstrzymał? Głosowało 448 posłów. 215 – za, 231 – przeciw,  2 się wstrzymało. Sejm poprawkę odrzucił. W 10. poprawce do załącznika do ustawy wnioskodawcy proponują zmiany w liczbie porządkowej 9. Komisje wnoszą o jej odrzucenie. Przyjęcie tej poprawki spowoduje bezprzedmiotowość poprawki 13. Głosujemy. Kto z pań i panów posłów jest za przyjęciem 10. poprawki, zechce nacisnąć przycisk. Kto jest przeciw? Kto się wstrzymał? Głosowało 447 posłów. 204 – za, 235 – przeciw,  8 się wstrzymało. Sejm poprawkę odrzucił. W 11. poprawce do załącznika do ustawy wnioskodawcy proponują nowe brzmienie tytułu w kolumnie  drugiej. Komisje wnoszą o jej odrzucenie. Przyjęcie tej poprawki spowoduje bezprzedmiotowość poprawki 12. Głosujemy. Kto z pań i panów posłów jest za przyjęciem 11. poprawki, zechce nacisnąć przycisk. Kto jest przeciw? Kto się wstrzymał? Głosowało 443 posłów. 203 – za, 238 – przeciw,  2 się wstrzymało. Sejm poprawkę odrzucił. W 12. poprawce do załącznika do ustawy wnioskodawcy proponują nowe brzmienie tytułu w kolumnie drugiej. Komisje wnoszą o jej odrzucenie. Głosujemy. Kto z pań i panów posłów jest za przyjęciem 12. poprawki, zechce nacisnąć przycisk. Kto jest przeciw? Kto się wstrzymał? Głosowało 445 posłów. 203 – za, 239 – przeciw,  3 się wstrzymało. Sejm poprawkę odrzucił. W 13. poprawce do załącznika do ustawy wnioskodawcy proponują zmiany w liczbach porządkowych 8 i 9 w kolumnie trzeciej. Komisje wnoszą o jej odrzucenie. Głosujemy. Kto z pań i panów posłów jest za przyjęciem 13. poprawki, zechce nacisnąć przycisk. Kto jest przeciw? Kto się wstrzymał? Głosowało 443 posłów. 210 – za, 230 – przeciw,  3 się wstrzymało. Sejm poprawkę odrzucił. Przystępujemy do głosowania nad całością projektu ustawy. Kto z pań i panów posłów jest za przyjęciem w całości projektu ustawy w brzmieniu z druku nr 1202,  zechce nacisnąć przycisk. Kto jest przeciw? Kto się wstrzymał? Głosowało 444 posłów. 433 – za, 3 – przeciw, 8 się  wstrzymało. Sejm uchwalił ustawę o zmianie ustawy o sposobie  ustalania najniższego wynagrodzenia zasadniczego  niektórych pracowników zatrudnionych w podmiotach leczniczych oraz niektórych innych ustaw. Przystępujemy do rozpatrzenia punktu 43.  porządku dziennego: Powołanie Prezesa Instytutu Pamięci Narodowej – Komisji Ścigania Zbrodni przeciwko Narodowi Polskiemu . Wysoka Izbo! W dniu 22 lipca br. upłynie kadencja  prezesa Instytutu Pamięci Narodowej pana Jarosława Szarka. W związku z tym, na podstawie art. 10 ust. 1 ustawy o Instytucie Pamięci Narodowej – Komisji Ścigania Zbrodni przeciwko Narodowi Polskiemu oraz art. 28  ust. 1 regulaminu Sejmu, Sejm za zgodą Senatu powoła prezesa Instytutu Pamięci Narodowej. 

Marek Ast
Pani Marszałek! Wysoka Izbo! W imieniu Komisji  Sprawiedliwości i Praw Człowieka mam zaszczyt przedstawić opinię dotyczącą wniosku Kolegium Instytutu  

Michał Szczerba
Szanowna Pani Marszałek! Po pierwsze, chciałbym wyrazić zdziwienie, że kandydat na stanowisko  prezesa IPN nie siedzi na galerii, gdzie jest miejsce dla  kandydatów, ale siedzi w tej chwili na fotelu   organu konstytucyjnego. To bardzo dziwna sprawa. Pani Marszałek! Wysoka Izbo! Gdy PiS w końcu  straci władzę, pośród wielu dylematów stojących  przed przyszłym Sejmem pojawi się ten    Nie, nie. Pani Marszałek! Gdy PiS w końcu straci władzę,  pośród wielu dylematów stojących przed przyszłym  Sejmem pojawi się też ten, co zrobić z instytucjami,  które w ostatnich 5 latach uległy tak głębokiej degeneracji, że trudno uwierzyć, by dało się je w obecnym  kształcie uratować.  Niewiele zostało z autorytetu, jakim cieszyła się  ta instytucja, gdy kierował nią pierwszy prezes  prof. Leon Kieres. Ostatnie 5 lat funkcjonowania IPN  to czas od kryzysu do kryzysu, od nowelizacji ustawy  o IPN do nominacji hajlującego nacjonalisty, którego  do końca bronili niektórzy politycy siedzący po tej  stronie sali. Tylko ta sprawa potwierdza, że przedstawiciele skrajnej prawicy czuli się tam jak ryby w wodzie, robiąc szybkie i błyskotliwe kariery.  Przejdźmy do kandydata. Kim jest pan dr Nawrocki? To przede wszystkim nominat tej władzy już raz  użyty do przejęcia przez PiS jednej instytucji. Posłużył do odsunięcia prof. Pawła Machcewicza.    Polityczna decyzja o przejęciu Muzeum II Wojny  Światowej zapadła na Nowogrodzkiej. Doprowadził  do zmiany wystawy głównej wbrew woli jej twórców.  Szanowni Państwo! Również zaskakuje ostatni  fakt. Wprowadzenie gadżeciarstwa do Muzeum II Wojny Światowej. Z okazji 77. rocznicy  bitwy  o Monte Cassino  Chciałbym skonkludować. Klub Koalicji Obywatelskiej nie będzie popierał tej kandydatury, kandydatury upolitycznionej.  

Krzysztof Śmiszek
Pani Marszałek! Wysoka Izbo! Mam zaszczyt zaprezentować stanowisko klubu Lewicy w sprawie  kandydata na prezesa IPN-u. I od razu mówię: Lewica oczywiście będzie głosować przeciwko tej kandydaturze.   Będziemy głosować przeciwko tej kandydaturze  z dwóch powodów: po pierwsze, z powodu osoby kandydata, która jest niezwykle kontrowersyjna, a po drugie,  dlatego że uważamy, że IPN należy zlikwidować.   Jeśli chodzi o kandydata – to kandydatura niezwykle kontrowersyjna. Mamy dzisiaj, mieliśmy wczoraj informację, że Najwyższa Izba Kontroli przepro

Marek Ast
wadzi kontrolę w sprawie prowadzenia Muzeum  II Wojny Światowej i zarządzania nim przez pana  kandydata. NIK będzie badał podróże służbowe pana  dyrektora i zastępców, prawidłowość gospodarowania środkami czy prawidłowość realizacji zamówień  publicznych. Oczywiście nie wolno nie wspomnieć  o tym, jak pod dyktando PiS-u pan Nawrocki zmieniał wystawę stałą w Muzeum II Wojny Światowej. I sam fakt istnienia IPN-u. Szanowni państwo,  Wysoka Izbo, 400 mln zł rocznie  przez ostatnie 6 lat 2,5 mld zł na jednostronną  propagandę i zakłamaną historię. To znacznie więcej  niż roczny budżet Państwowej Inspekcji Pracy czy  rzecznika praw obywatelskich.  Lewica złożyła kilka tygodni temu projekt ustawy  likwidującej IPN. W zamian za likwidację IPN-u proponujemy powołanie Instytutu Ochrony Konstytucji  bo nie ma dzisiaj niczego ważniejszego niż debata i edukacja naszych najmłodszych obywateli  w zakresie tego, czym są wartości konstytucyjne,  czym są prawa człowieka i czym jest demokracja.  Tym będzie zajmował się ten instytut. Natomiast  prokuratorzy pracujący w IPN-ie zostaną przeniesieni do prokuratury. Nie ma potrzeby utrzymywania  za grube pieniądze prokuratorów, którzy prowadzą  nieliczne  postępowania. 

Krzysztof Śmiszek
Pani Marszałek! Wysoka Izbo! Bardzo proszę panią marszałek o rozpoczęcie debaty parlamentarnej, legislacyjnej nad projektem ustawy złożonym przez Lewicę.  Bardzo dziękuję.  

Krzysztof Paszyk
Dziękuję bardzo. Pani Marszałek! Panie i Panowie Posłowie! Panie  Premierze! W życiorysie, w dorobku naukowym, zawodowym pana doktora faktycznie można znaleźć  wiele akcentów, które były niezwykle kontrowersyjne, ale też gdyby bliżej przyjrzeć się temu dorobkowi,  można znaleźć również inicjatywy, którym trudno  odmówić słuszności i wartości. Dzisiaj na tej sali, Wysoka Izbo, wydaje się, kwestia głosowania jest przesądzona. O wyborze prezesa Instytutu Pamięci Narodowej zdecyduje głosowanie na forum Senatu. Ja w imieniu Koalicji Polskiej – Polskiego Stronnictwa Ludowego, panie doktorze, bardzo chętnie  podjąłbym np. rozmowę w naszym klubie na temat  rehabilitacji Wincentego Witosa, który mimo tylu lat  nie może doczekać się przywrócenia właściwego miejsca w pamięci i w historii Polski.  Chcielibyśmy zaproponować takie spotkanie, aby tam porozmawiać o pańskiej wizji funkcjonowania na stanowisku prezesa Instytutu Pamięci Narodowej także  na tej niwie. Przywracanie pamięci to jest niezwykle  ważna rola tej instytucji i o tym, myślę, warto pamiętać. Sfera kadrowa, sfera całego otoczenia, które faktycznie nie najlepiej się miewa w ostatnich latach, jest  też oczywiście istotną dziedziną, ale chcielibyśmy  przede wszystkim o przywracaniu pamięci wielu  ważnych postaci, w tym Wincentego Witosa  bardzo poważnie porozmawiać. Dziękuję.  

Michał Urbaniak
Pani Marszałek! Wysoka Izbo! Karol Nawrocki to  może być dobry kandydat. To może być naprawdę  dobry kandydat. Biorąc pod uwagę to, co zrobił z Muzeum II Wojny Światowej, ja jestem dobrej myśli. Ale  tutaj też jest dobry moment na to, by powiedzieć  o tym, co należy jeszcze zrobić w Instytucie Pamięci  Narodowej. Liczymy na duże zaangażowanie choćby  

Krzysztof Śmiszek
w kwestii odkłamania i pokazania dokonań największego ruchu politycznego II RP, czyli endecji.  IPN powinien zdecydowanie zająć się także obroną dobrego imienia Polski na arenie międzynarodowej, ponieważ wiemy, że jesteśmy atakowani od dziesiątków lat, są kręgi, którym nie podoba się to, jak  naprawdę wyglądała nasza historia, które robią z nas  antysemitów, robią z nas żydożerców, robią z nas ludzi, którzy nie są cywilizowani.   A to nie jest prawda.   Czas zająć się także informacjami i historią Polski  na arenie wewnętrznej. To też jest zadanie dla IPN-u.  Czyli to praca nad młodzieżą, nad młodym pokoleniem, ponieważ ostatnie lata to była faktycznie bardzo merytoryczna praca, natomiast praca, która nie  trafiała do młodych ludzi. Nad tym warto się zastanowić.  A Konfederacja poprze pana Nawrockiego.  

Tomasz Zimoch
Pani Marszałek! Wysoki Sejmie! Sprawozdanie  komisji to tylko suchy komunikat. Kandydat Karol  Nawrocki zyskał niewielkie poparcie w komisji sprawiedliwości. Informuję o tym, bo jak mówi kandydat  na nowego prezesa IPN, prawda nie obroni się sama.  Podczas posiedzenia komisji kandydat zapowiedział wdrożenie nowych technologii pozwalających  na skuteczny międzypokoleniowy dialog. Działanie  Instytutu Pamięci Narodowej miałoby być przekładane na język gier komputerowych. Kandydat zapowiedział aktywność na polu kultury, bo jego zdaniem  można edukować poprzez koncerty czy sztuki teatralne. Ale czy do tego potrzeba IPN-u? Gry niech  tworzą specjaliści, koncerty niech organizują fachowcy, sztuki niech wystawiają niezależni twórcy, niepodporządkowani nikomu i niedziałający na niczyje  zlecenie. Bo prawda obroni się sama.  Szkoda, że kandydat nie skierował prośby do marszałka Sejmu, by przełożyć głosowanie nad kandydaturą do czasu choćby wstępnych wyników kontroli  NIK, którą Najwyższa Izba Kontroli zapowiedziała,  o co wnosił gdański poseł Piotr Adamowicz. Polska 2050 nie poprze kandydatury Karola Nawrockiego, choć cieszy nas, że lubi sport – uprawia  boks. Nie popieramy jednak tego, by muzeum, którym kierował do tej pory, było partnerem komercyjnych walk bokserskich. Lepiej popularyzować boks,  sport, jego historię, choćby pokazując sylwetkę pierwszego po wojnie złotego medalisty olimpijskiego Zygmunta Chychły. Skomplikowane losy tego urodzonego w Gdańsku wybitnego boksera warte są rzeczywiście sfilmowania czy sztuki teatralnej, ale reżyserem  czy autorem scenariusza nie musi być wcale nowy prezes IPN.   

Michał Urbaniak
cymi i niegodnymi pomówieniami dotyczącymi zmian,  jakie musiały być dokonane w ekspozycji stałej Muzeum II Wojny Światowej, chciałem Wysokiej Izbie  przedstawić, czego te zmiany dotyczyły, gdyż to mówi  wszystko zarówno o kandydacie, jak i o dylemacie,  jaki mamy w Polsce z polityką historyczną i rozumieniem prawdy historycznej.   Najlepiej przedstawić ten dylemat i treść tych  zmian poprzez treść pozwu złożonego przez poprzednią dyrekcję tego muzeum, której przewodniczył pełnomocnik premiera Tuska do spraw budowy  owego muzeum. Otóż pozew ten, proszę państwa,  który trafił do Sądu Okręgowego w Gdańsku, został  już w I instancji oddalony. Obejmował on następujące żądania.   Proszę posłuchać dokładnie Proszę dosłuchać  dokładnie, czego żądali ludzie    którzy zorganizowali wystawę stałą, w swoim  pozwie.          W punkcie pierwszym żądano usunięcia z wystawy głównej Muzeum II Wojny Światowej portretu  o. Maksymiliana Marii Kolbego wraz ze stanowiskiem multimedialnym. W punkcie drugim – usunięcia z wystawy głównej portretu Witolda Pileckiego.   W punkcie trzecim – usunięcia z wystawy głównej  zdjęcia powstańców warszawskich składających  przysięgę wojskową.  W punkcie  czwartym  usunięcia z wystawy głównej zdjęcia rodziny  Ulmów wraz ze stanowiskiem multimedialnym.     W punkcie piątym – usunięcia z wystawy głównej  maski pośmiertnej Stefana Wincentego Frelichowskiego 

Stanisław Żuk
Panie Marszałku! Wysoka Izbo! W piątek, 21 maja  2021 r. Trybunał Sprawiedliwości Unii Europejskiej  wydał decyzję o natychmiastowym wstrzymaniu wydobycia węgla brunatnego w kopalni Turów. Uważam,  że jest to nieuzasadniona decyzja uderzająca w niezależność energetyczną Polski oraz w bezpieczeństwo  miejsc pracy i źródeł utrzymania dla tysięcy mieszkańców tego regionu. Tak daleko sięgającą ingerencję  w życie gospodarcze Polski należy zakwestionować. Rząd polski nie uzasadnił wyczerpująco faktu, że  ewentualne wstrzymanie prac przez kompleks Turów  doprowadzi do załamania dostaw energii elektrycznej  dla polskiej gospodarki. Apeluję do rządu polskiego  o podjęcie rzeczowych rozmów ze stroną czeską w celu  wypracowania wspólnego kompromisu w kwestii kopalni Turów. Spór między Polską a Czechami został  już nagłośniony w całej Europie. Sposób, w jaki Polska  zareaguje na tę krzywdzącą nas decyzję, będzie miernikiem oceny dyplomacji naszego kraju.  Przez całe życie zawodowe byłem związany z sektorem górniczym i energetycznym. Znam doskonale mechanizmy funkcjonowania tego rynku. Wiem dobrze,  w jakich warunkach geologicznych, gospodarczych,  środowiskowych pracuje kopalnia Turów. Oświadczam,  że deklaruję pomoc i wsparcie dla wszystkich, którym  na sercu jest spokojna i bezkonfliktowa praca kopalni  i elektrowni Turów w celu rozwiązania sporu z Republiką Czeską. Cel jest jeden – wypracowanie optymalnych rozwiązań zabezpieczających funkcjonowanie  kompleksu Turów jako niezbędnego elementu krajowego systemu energetycznego zgodnie z przyjętymi wiele  lat temu planami. Dziękuję.  

Jan Szopiński
Panie Marszałku! Wysoka Izbo! Mieszkańcy Sępólna Krajeńskiego w województwie kujawsko-pomorskim i miejscowości leżących pomiędzy Sępólnem  a Bydgoszczą zostali zaskoczeni w kwietniu br. wiadomością o zawieszeniu przez PKS Chojnice wszystkich połączeń autobusowych z Chojnic do Bydgoszczy  przez powiat sępoleński. Tym samym mieszkańcy ci  zostali pozbawieni jedynego środka transportu do  administracyjnej stolicy województwa kujawsko-pomorskiego, do bydgoskich szpitali specjalistycznych,  w tym do takich szpitali i usług, których na terenie  powiatu sępoleńskiego nie ma, czyli do pulmonologii,  szpitala zakaźnego czy szpitala onkologicznego.  Mieszkańcy zostali pozbawieni możliwości dojazdu  do urzędu wojewódzkiego i zostali pozbawieni możliwości dojazdu do portu lotniczego. Oburzeni sytuacją  mieszkańcy napisali do marszałka województwa petycję o przywrócenie tych połączeń. Powiatowi samorządowcy zaapelowali też do marszałka, by wziął na  siebie rolę organizatora międzypowiatowego transportu zbiorowego i złożył wniosek o dotację z Funduszu  Rozwoju Przewozów Autobusowych o charakterze użyteczności publicznej. Niestety, marszałek odmówił samorządowcom i mieszkańcom, którzy kolejny raz poczuli się pozbawieni przez władzę możliwości kontaktu i zostali pozbawieni transportu. Jako poseł wybrany również przez mieszkańców  powiatu sępoleńskiego zwracam się do marszałka  województwa kujawsko-pomorskiego z postulatem  wykorzystania wszystkich możliwych środków i programów rządowych, by przywrócić połączenia autobusowe pomiędzy Sępólnem Krajeńskim a Bydgoszczą i dbać o nie tak samo jak o pozostałe połączenia  komunikacyjne w innych częściach naszego kraju. Zwracam się także do ministra infrastruktury i do  całego rządu o rzeczywiste, a nie tylko propagandowe  i fasadowe działanie w celu zastopowania m.in. takich  wykluczeń komunikacyjnych. Dziwne, że rząd, który  powołał Polską Agencję Kosmiczną w celu narodowego podboju kosmosu, który buduje największe lotnisko  w Europie, nie potrafi skutecznie załatwić tak prostej  sprawy jak zapewnienie tego, by można było przewozić  mieszkańców z miejscowości do miejscowości. Dlatego  w imieniu mieszkańców powiatu sępoleńskiego raz  jeszcze apeluję do rządu o takie działania, by zapewnić  mieszkańcom powiatu  sępoleńskiego połączenia autobusowe pomiędzy Sępólnem Krajeńskim  a Bydgoszczą. Dziękuję bardzo.  

Sławomir Skwarek
Panie Marszałku! Wysoka Izbo! W tym roku mija  dokładnie 475 lat od nadania przez króla Zygmunta  Starego przywileju lokacyjnego miastu Stoczek Łukowski. Miało to miejsce prawdopodobnie 4 kwietnia  1546 r. Historycznie Stoczek położony jest w ziemi  czerskiej na Mazowszu, geograficznie – na Wysoczyźnie Żelechowskiej, a administracyjnie jest obecnie  gminą miejską w powiecie łukowskim w północno-zachodniej części województwa lubelskiego, jedną  z najmniejszych gmin w Polsce. Obecnie w Stoczku  mieszka ok. 2700 mieszkańców dumnych z historii  swojego miasta.  Miejscowość nosiła kilka nazw, m.in. Wola Poznańska, Sebastianowo. Od XVII w. znana jest pod  obecną nazwą. W swojej historii po utracie niepodległości miasto znajdowało się pod zaborem austriackim, w Księstwie Warszawskim, w Królestwie Polskim,  a następnie pod zaborem rosyjskim. W 1867 r. w ramach represji po upadku powstania styczniowego  Stoczek został pozbawiony praw miejskich. Odzyskał  je w roku 1916.  Stoczek Łukowski znany jest przede wszystkim  z pierwszej zwycięskiej bitwy powstania listopadowego. Wojska polskie pod dowództwem gen. Józefa Dwernickiego rozgromiły rosyjski korpus gen. Geismara.  W Stoczku 18 stycznia 1849 r. urodził się Aleksander  Świętochowski, pisarz, publicysta, krytyk, ideolog,  konserwatysta epoki pozytywizmu. W okresie międzywojennym odbywały się tu największe w Polsce targi  końskie i jedne z większych w Europie. Można powiedzieć: tych targów z końmi mi żal. Obecnie najważniejszą imprezą kulturalną jest organizowany Sejmik  Wiejskich Zespołów Teatralnych, a sportową – odbywający się od 2001 r. bieg uliczny „Grzmią pod Stoczkiem armaty”.  W związku z przypadającą rocznicą samorząd  miasta we współpracy z instytucjami i partnerami  społecznymi przygotował cykl imprez mających przybliżyć wydarzenia związane z historią miasta. W dniu  12 czerwca odbędzie się uroczysta sesja rady miasta.  We wrześniu zaplanowano obchody „Dni Stoczka  z kogutem w herbie”, a 29 listopada – imprezę pn.  „Echa bitwy pod Stoczkiem”. W związku z rocznicą nadania prawa miejskiego  mieszkańcom grodu z kogutem, miastu walki i oręża,  życzę władzom samorządowym śmiałych wizji rozwoju, realizacji zamierzeń zawsze w oparciu o historię, kulturę i tradycję. Dziękuję.  

Norbert Kaczmarczyk
Szanowny Panie Marszałku! Wysoka Izbo! Moje  wystąpienie będzie dotyczyć Polskiego Bonu Turystycznego. To jest taki program i takie narzędzie,  które w kampanii wyborczej pana prezydenta Andrzeja Dudy głośno wybrzmiało. Ten program miał obowiązywać przez 2 lata. Nabory w tym programie  mają zakończyć się w 2022 r., w marcu. Proszę zobaczyć, że w ostatnim czasie, jeżeli chodzi o koronakryzys, koronawirus zaatakował na tyle poważnie, że  wyłączone zostały wszelkie jednostki turystyczne,  jeżeli chodzi przynajmniej o hotele, które miały dostać dofinansowania, z których miało skorzystać ponad 6 mln dzieciaków. Tutaj ten program nie do końca spełni oczekiwania polskich obywateli, bo może  obowiązywać jeszcze tylko przez rok.  Wystosowałem w tej sprawie interpelację do pana  wicepremiera Jarosława Gowina, ponieważ on odpowiada za resort, który mógłby dokonać zmian w tej  ustawie. Natomiast wystosowałem też prośbę o wsparcie do pana prezydenta Andrzeja Dudy, bo wiem, że  to był bardzo ważny programowo punkt w jego kampanii wyborczej. Myślę, że ta sytuacja, jeżeli chodzi  o przedłużenie obowiązywania tego bonu przynajmniej do 2023 r., do marca, może spowodować, że rozłożymy możliwość skorzystania z tego świadczenia.  Teraz obywatele przychodzą do biur poselskich i pytają, czy są w stanie skorzystać z tego bonu tylko w te  wakacje i w ferie zimowe, czy jest możliwość przedłużenia, aby mogli skorzystać wszyscy. Myślę, że – tak  jak zapowiadał rząd, tak jak zapowiadał pan prezydent – 6 mln dzieciaków skorzysta z tego bonu w wysokości 500 zł. Tak że podczas tego wystąpienia proszę pana wicepremiera Gowina, aby pochylił się nad tym programem, nad rozszerzeniem tego programu. Proszę również pana prezydenta Andrzeja Dudę, aby przychylił  się do pozytywnej rekomendacji, aby ten projekt mógł  zafunkcjonować rok dłużej, aby wydłużyć obowiązywanie tego projektu. Również proszę o wsparcie pana  Łukasza Rzepeckiego, który jest doradcą pana prezydenta do spraw młodzieży, był posłem VIII kadencji  Sejmu.  Mam nadzieję, że w tym roku uda się znowelizować ustawę, uda się znowelizować program, abyśmy  mogli wydłużyć obowiązywanie tego bonu turystycznego dla dzieciaków do 2023 r. Serdecznie dziękuję.    

Dariusz Olszewski
Szanowny Panie Marszałku! Wysoka Izbo! Nawiązując do mojego wystąpienia w Sejmie w dniu  2 marca ub.r., ponownie apeluję do władz Rzeczypospolitej Polskiej, do przedstawicieli rządu i parlamentu, o podjęcie odważnych i zdecydowanych działań  zmierzających do właściwego uhonorowania żołnierzy wyklętych, żołnierzy Wojska Polskiego, którzy do  końca byli wierni swojej ojczyźnie, oraz wszystkich  poległych w walce o wolną i niepodległą Polskę. Wzywam do otoczenia szczególną troską wszelkich miejsc  zroszonych krwią i oznaczonych cierpieniem żołnierzy podziemia antykomunistycznego. Ich oprawcy  powinni być jednoznacznie wskazani, a jeśli byłoby  to także możliwe, również ścigani.  Wspieranie działań zmierzających do poszukiwania prawdy historycznej i odkrywanie miejsc tajnych  pochówków ofiar reżimu komunistycznego winno być  naszym zobowiązaniem. Bohaterowie narodowi powinni powrócić na karty polskiej historii z imieniem  i nazwiskiem. Ich szczątki muszą być podjęte z bezimiennych dołów, zidentyfikowane i złożone z należnymi im honorami w godnym tego miejscu.  Niechlubnym przykładem przewlekania działań  i braku odważnych decyzji jest sprawa kwatery Ł Cmentarza Wojskowego na warszawskich Powązkach. Z tego  miejsca apeluję i proszę, aby miejsce tajnych pochówków  na terenie Cmentarza Wojskowego na Powązkach, terenie kwatery Ł, stało się prawdziwym narodowym  panteonem pamięci. Już czas, aby powstał tam pomnik pamięci i wdzięczności za poświęcenie, krzywdę i cierpienie, jakie spotkało obrońców polskości, aby  było to miejsce godne wolnej i niepodległej Polski.  Teren łączki sąsiaduje niemal bezpośrednio z pomnikiem i grobami ofiar katastrofy smoleńskiej. Rozpoczyna się tam jedna z alei zasłużonych. To czyni ten  rejon cmentarza głównym miejscem wielu uroczystości i stałym, obowiązkowym punktem wielu wycieczek oraz lekcji historii. Uzupełnieniem tego miejsca  i przyszłego narodowego miejsca pamięci winna być  nowa główna brama wybudowana od strony południowo-zachodniej. Po jej przekroczeniu każdy odwiedzający to miejsce, rozpoczynając zwiedzanie,  mógłby w pierwszej kolejności skłonić głowę przed  tymi, o których z woli władzy komunistycznej polska  miała zapomnieć.  Jako naród winni jesteśmy naszym bohaterom  szczególną wdzięczność i systematyczną opiekę nad  ich grobami, a w przypadkach znieważenia – skuteczną ochronę symboli i obronę pamięci, w tym także  na drodze prawnej.  Powody ewentualnych  trudności i kłopotów przy realizacji tych celów należy niezwłocznie usunąć, tak w zakresie przepisów,  jak i w sferze wykonawstwa. Cześć i chwała bohaterom! Dziękuję bardzo.   

Anna Ewa Cicholska
Dziękuję.  Szanowny Panie Marszałku! Wysoka Izbo! 27 maja  1990 r. odbyły się w Polsce pierwsze od kilkudziesięciu  lat wybory samorządowe. Były to zarazem pierwsze  w III Rzeczypospolitej w pełni wolne wybory. Polska  ma jedną z najdłuższych w Europie tradycji samorządu terytorialnego. Warto przypomnieć, że już w średniowieczu istniał system urzędów lokalnych i sejmików. System pełnił ważna rolę w funkcjonowaniu ówczesnego państwa. Ciągłość istnienia samorządu terytorialnego została zerwana wraz z upadkiem Rzeczypospolitej w 1795 r. Po odzyskaniu niepodległości  praktycznie natychmiast podjęto działania w celu odbudowy struktur samorządu terytorialnego. W 1918 r.  dekretem naczelnika państwa Józefa Piłsudskiego  utworzono samorząd gminny, a w kolejnych latach –  samorządy miejski i powiatowy.  Po wojnie władze komunistyczne na krótko przywróciły samorząd terytorialny, ale wraz z postępującą sowietyzacją systemu politycznego przystąpiono  do jego likwidacji. W marcu 1950 r. samorząd terytorialny przestał istnieć. Jego miejsce zajęły rady  narodowe. Działanie nowego systemu przeczyło ideom samorządności. 27 maja 1990 r. Polacy wybrali  swoich przedstawicieli do rad miast i gmin. Wiele  z moich koleżanek i kolegów w Sejmie ma doświadczenie w pracy w samorządach. Podobnie jest w moim  wypadku. Praca w samorządzie terytorialnym pomaga mi obecnie w sprawowaniu mandatu poselskiego.  Nie powinniśmy zapominać, że samorząd terytorialny działa w ramach państwa. Samorząd to wspólnota lokalna, która otrzymała daleko idące uprawnienia do podejmowania decyzji w sprawach, które  jej bezpośrednio dotyczą, ale trzeba pamiętać, że za  te decyzje jest w pełni odpowiedzialna. Jednostki samorządu terytorialnego wykonują zadania zlecone  przez administrację publiczną, wykonują również  zadania własne, które są ważne dla wspólnot gminy,  miasta czy województwa. Co ważne, zadania te nie  mogą mieć charakteru i znaczenia ogólnokrajowego.  Zarówno pierwsze, jak i drugie zadania wymagają  sporych nakładów finansowych  ze środków własnych samorządu i wsparcia rządowego.  Wszystkim państwu samorządowcom życzę satysfakcji z działania na rzecz swoich lokalnych wspólnot. Dziękuję.  

Mariusz Gosek
Dziękuję, panie marszałku.  Szanowny Panie Marszałku! Wysoka Izbo! Opozycja od 2 dni żyje odgrzewanym tematem związanym z wyborami na urząd prezydenta w maju ub.r.  Pretekstem i okazją do tego są ostatnie wypowiedzi  pana prezesa Najwyższej Izby Kontroli Mariana Banasia. Z tego miejsca warto przypomnieć, słysząc te  medialne wypowiedzi, że to przecież opozycja twierdziła, że wybory nie powinny odbywać się w maju,  tylko na jesieni. Borys Budka miał rzekomo posiadać  ekspertyzy, które wskazywały, że na jesieni pandemia będzie malała. Jak malała, to wszyscy doskonale widzieliśmy: byliśmy w szczycie zachorowań. Podobno Borys Budka miał ekspertyzy w tym zakresie.  Nigdy ich nie przedstawił. Chodziło o podmianę kandydata. Wszyscy doskonale o tym wiemy, bo taki stan  faktyczny później się ujawnił.  Obowiązkiem organów państwa było przeprowadzenie wyborów na urząd prezydenta w terminie konstytucyjnym. Działania dokładnie w takim kierunku  zostały podjęte przez pana premiera Mateusza Morawieckiego i przez rząd Prawa i Sprawiedliwości,  Solidarnej Polski i Porozumienia. Przecież wszyscy  doskonale wiemy, że urząd prezydenta nie może pozostać nieobsadzony, chociażby ze względów legislacyjnych. Mało tego, trzeba mieć na uwadze, że byliśmy w czasie szczególnym. To był czas szalejącej epidemii. Przez COVID likwidowano miejsca pracy, bardzo często upadali przedsiębiorcy. Proces legislacyjny  był tutaj kluczowy, a przecież na końcu procesu legislacyjnego ustawy trafiają do pana prezydenta. Jak  można było podejmować działania w takim kierunku, żeby urząd prezydenta był nieobsadzony i to stanowisko było stanowiskiem wakującym?  Natomiast jeżeli chodzi o same informacje dotyczące tegoż zawiadomienia prezesa Najwyższej Izby  Kontroli, to warto tutaj zauważyć, i wypowiadał się  w tym zakresie minister sprawiedliwości – prokurator generalny pan Zbigniew Ziobro, że takie zawiadomienie już było rozpoznane. Oczywiście jeżeli istnieją nowe okoliczności, to każdy ma prawo złożyć  kolejne takie zawiadomienie, ale prosiłbym polityków  – bo to niezależne organy prokuratury decydują  o ewentualnym rozpoznaniu tego typu wniosków i wydaniu końcowych decyzji merytorycznych – żeby medialnie przedwcześnie nie stawiać, nie formułować  tak daleko idących tez. Dziękuję bardzo.  

Klaudia Jachira
Panie przewodniczący komitetu do spraw bezpieczeństwa Kaczyński! Panie Marszałku! Wysoka  Izbo! W zeszłym roku złożono w Polsce niespełna  3000 wniosków o ochronę międzynarodową. Otrzymało  ją 400 osób, w tym tylko 81 Białorusinów. Niestety te liczby nie obejmują porwanego i niesłusznie  aresztowanego Romana Protasiewicza. Dlaczego polskie MSZ chwaliło się, że dało mu azyl, kiedy tak naprawdę mu go nie udzieliło? Po co tak kłamiecie? Nie  szanujecie uchodźców, nawet jak są takimi bohaterami jak Roman Protasiewicz, bohaterami, którzy sami,  bez żadnego wsparcia potrafili stworzyć centrum  niezależnej informacji i którzy płacą najwyższą cenę  za krytykę dyktatora. Dużo prościej, tak jak dzisiaj  na sali sejmowej, jest przyjąć uchwałę, niż realnie pomóc Białorusinom. Jak to możliwe, że jednego prezesa partii rządzącej chroni u nas 40 policjantów przez całą dobę, a przecież nie robi on nic ważnego, a ludziom, którzy narażają się i walczą z reżimem o wolną ojczyznę, którzy  często spotykają się z groźbami karalnymi, nie zapewnia się polskiej ochrony? Swoją drogą, jak premier Kaczyński się tak boi, to może nie powinien odpowiadać za bezpieczeństwo innych. Doszło do tego, że dla Białorusinek i Białorusinów  mała Litwa staje się dobrą matką, a Polska jak macocha nie potrafi ich pokochać i po ludzku im współczuć. Przecież ci ludzie chcą u nas pracować, płacić  podatki, uczyć się, a każda sprawa, którą próbują  załatwić, wiąże się dla nich z ogromną biurokracją  i staniem godzinami w kolejkach do urzędów. Ile jeszcze diamentów na miarę Protasiewicza musi zostać  zaprzepaszczonych na polskiej ziemi, walczyć w białoruskich aresztach o życie i swój wolny kraj, byśmy  zaczęli masowo udzielać schronienia i wsparcia naszym braciom i siostrom ze Wschodu i okazywać im  zrozumienie? Niech żyje wolna Białoruś! 

Michał Urbaniak
Panie Marszałku! Wysoka Izbo! Wychodzę dziś  z apelem do ministra kultury i dziedzictwa narodowego pana premiera Glińskiego oraz do sekretarza  stanu pana Jarosława Sellina.  Otóż niemal 40 lat temu mieszkańcy Pruszcza  Gdańskiego wraz z proboszczami parafii Podwyższenia Krzyża Świętego domagali się zwrotu ołtarza antwerpskiego z 1550 r., który obecnie znajduje się w zbiorach Muzeum Narodowego w Warszawie jako ołtarz  skrzydłowy, tryptyk z tej właśnie parafii. Dzieło po-wstało w XVI w. Zostało wykonane przez Colijna de  Cotera. Ołtarz to jedna z najważniejszych rzeczy, jeden z najważniejszych symboli, zabytków malarstwa  i snycerstwa niderlandzkiego w Polsce. Stanowi on  ważną część kultury i historii Pruszcza Gdańskiego.  Jeszcze w czasach komuny, w 1982 r., zapadła decyzja,  by ten ołtarz wrócił do Pruszcza. W 1990 r. ta decyzja  została podtrzymana przez ówczesną minister kultury i sztuki panią Izabellę Cywińską. Ona poleciła dyrektorowi muzeum zwrot w trybie pilnym. Niestety  to polecenie nie zostało wykonane, natomiast zarówno ze strony parafii, jak i miasta nałożone warunki  zostały spełnione. Sytuacja jest nierozwiązana. Ołtarz w 1945 r. został przeniesiony właśnie do Muzeum Narodowego w Warszawie, ale jako depozyt,  czyli miał na życzenie właściciela, czyli parafii, wrócić  do konkretnego miejsca. To się niestety nie wydarzyło. W 2016 r., bo sprawa trwa, jak powiedziałem, bardzo długo, senator RP pan Antoni Szymański, notabene wtedy właśnie też z partii rządzącej, pytał o to  i dowiedział się, że na podstawie komunistycznych dekretów nie ma takiej możliwości, by ten ołtarz wrócił  do Pruszcza, że stał się on własnością Muzeum Narodowego w Warszawie. To jest pewne kuriozum, ponieważ przez ostatnie 70 lat takie zapisy – mowa o ustawie  o opuszczonych i poniemieckich majątkach z 1958 r.  np. – nie dotyczyły kościołów, które zostały przejęte po  1945 r. przez duchownych katolickich. Ten ołtarz jest ważny dla Pruszcza, więc apeluję  do panów ministrów o to, by w końcu wrócił do właściwej parafii. Dziękuję.  

Waldemar Andzel
Panie Marszałku! Wysoka Izbo! Dzisiejsze oświadczenie mam na temat kard. Stefana Wyszyńskiego  w 40. rocznicę jego śmierci. Dokładnie dzisiaj mija 40 lat od śmierci kard. Stefana Wyszyńskiego. Cieszę się, że Sejm ustalił go jednym z patronów 2021 r. Prymas Tysiąclecia był wybitnym przywódcą duchowym, profesorem prawa kanonicznego, kapelanem polowym żołnierzy Armii Krajowej, dwukrotnym uczestnikiem konklawe, organizatorem pielgrzymek Jana Pawła II do Polski i obchodów  milenium chrztu Polski. Uczestniczył we wszystkich  sesjach Soboru Watykańskiego II. Aresztowany przez  władze komunistyczne i internowany przez 3 lata, opracował program odnowy życia religijnego w Polsce zawarty w idei Jasnogórskich Ślubów Narodu.  Beatyfikacja kardynała odbędzie się 12 września  2021 r. w Warszawie. Kard. Wyszyński zostawił po  sobie wielką spuściznę. Rozumiał, że wiary i polskości nie można od siebie oderwać. Był jednym ze współtwórców przemian społecznych, które doprowadziły  do upadku komunizmu w Polsce. Pokój jego duszy.   

Janusz Korwin-Mikke
Panie Marszałku! Już chyba zdejmę tę maseczkę,  bo już nikogo nie ma na sali. Dziękuję bardzo. Otóż chciałem oświadczyć, że nie zgadzam się na  tryb, w jaki Sejm potraktował bardzo ważną sprawę,  jaką było porwanie samolotu przez reżim jego ekscelencji Aleksandra Łukaszenki. Był to akt zupełnie niespotykany w dzisiejszych czasach. Chyba od wojny się nic  takiego nie zdarzyło. Owszem, Amerykanie kiedyś zablokowali wylot samolotu, w którym, jak podejrzewali,  był Snowden, ale żadnych myśliwców nie posyłali, tylko  uniemożliwili przelot nad Francją i Włochami.  Otóż ta rzecz niesłychana została połączona przez  Sejm z całą kupą spraw, które z tym nie miały nic  wspólnego, z traktowaniem przez reżim Łukaszenki  opozycjonistów, z wychwalaniem niektórych opozycjonistów, którzy zresztą, nawiasem mówiąc, za polskie pieniądze kłamali, jeśli chodzi o różne rzeczy.  Nie każdy się musiał z tym zgodzić.  Oczywiście tego typu wyczyn reżimu Łukaszenki  musi być surowo ukarany. Przykładowo proponuję,  żeby wszystkie państwowe samoloty i ciężarówki, pojazdy państwa białoruskiego były po prostu kontrolowane w każdym państwie przez kilka godzin pod kątem, czy nie zawierają np. bomby. Gdyby coś takiego  robiono, toby reżim się czegoś być może nauczył.  Natomiast wygłaszanie oświadczeń, niekoniecznie  spójnych ze sobą, wypowiadanie tysięcy słów niczego  nie zmienia. Reżim Łukaszenki przeżył już nie takie  oświadczenia. Przecież nie to chodzi, żeby sobie pogadać, tylko o to, żeby tego typu poczynania były karane,  bo jeżeli tego typu poczynania nie będą karane bardzo  

Michał Urbaniak
dotkliwie, to jutro reżim jego ekscelencji Mikołaja Maduro porwie samolot z Brazylii do Kolumbii, Izrael  porwie samolot z Egiptu do Libanu, a Polska, jak dobrze pójdzie, porwie samolot z Niemiec na Ukrainę  i dalej będziemy sobie to wszystko porywali. Proszę państwa, tu chodzi o potępienie tego konkretnego aktu i myśmy tego nie zrobili, za to postawiliśmy ludzi, jak mnie, w głupiej sytuacji, bo potępiam  akurat ten akt, natomiast niekoniecznie podzielam  inne części w tym długim, długim ogłoszonym oświadczeniu. Co miałem robić? Miałem wyjść z sali? Usiąść?  Przez aklamację – tak nie można robić. Tego typu  akty muszą być wypowiadane zdecydowanie, jasno  i klarownie, żeby wiadomo było, o co chodzi.  A chodziło o potępienie porwania samolotu. Niestety nie było tego widać po oświadczeniu sejmowym.  To zginęło w tłoku normalnych, banalnych słów, które już nieraz były wygłaszane i na tej sali, i na innych  salach. Dziękuję za uwagę. 

Agnieszka Soin
Dziękuję. Panie Marszałku! Wysoka Izbo! Z okazji przypadającego w maju Dnia Samorządu Terytorialnego,  który jest jednocześnie Dniem Samorządowca, składam najlepsze życzenia wszystkim obecnym oraz byłym pracownikom samorządowym: urzędnikom, radnym, pracownikom ośrodków kultury, szkół, przedszkoli, pracownikom społecznym oraz pracownikom  jednostek organizacyjnych. Życzę wam wszelkiej pomyślności w reprezentowaniu i realizacji interesów  oraz potrzeb mieszkańców, satysfakcji z pracy na rzecz  społeczności lokalnej, wielu dalszych sukcesów oraz  nowych ambitnych wyzwań. Wasze zaangażowanie  oraz ciężka praca przyczyniają się do wzmożonego  rozwoju lokalnego oraz budowy społeczeństwa obywatelskiego. Pragnę serdecznie podziękować za wasz  trud i poświęcenie, z jakim służycie naszemu społeczeństwu, oraz życzyć wam samych sukcesów. Niech  wasze wysiłki zawsze będą zauważane i doceniane  przez mieszkańców. Bardzo dziękuję.   

Zbigniew Ajchler
Ślubuję. Tak mi dopomóż Bóg. 

Małgorzata Gosiewska
Dziękuję bardzo, pani marszałek. Pani Marszałek! Wysoka Izbo! Szanowni Państwo!  13 czerwca br. w wieku 98 lat zmarł w Lublinie płk  Marian Pawełczak, pseudonim „Morwa”. Był żołnierzem podziemia niepodległościowego, jednym z ostatnich podkomendnych mjr. Hieronima Dekutowskiego  „Zapory”.  Marian Pawełczak urodził się w 1923 r. w Stasinie  koło Lublina. Od najmłodszych lat był zaangażowany  w działalność patriotyczną na rzecz Polski. W 1942 r.  został wywieziony na roboty przymusowe do Niemiec,  skąd uciekł wiosną 1943 r. W 1944 r. dołączył do oddziału mjr. Hieronima Dekutowskiego. Brał udział  w wielu akcjach zbrojnych. Został aresztowany za odmowę służby w wojsku ludowym. W 1947 r. na rozkaz „Zapory” ujawnił się. W latach 1951–1954 był więziony na zamku lubelskim pod  zarzutem nieszczerego ujawnienia się i ukrycia czynów dokonanych w czasie działań pod dowództwem  „Zapory”. Aktywnie zaangażowany w działalność Stowarzyszenia „Wolność i Niezawisłość” oraz Stowarzyszenia  Więźniów Politycznych Okresu Komunistycznego.  Jako świadek historii upamiętniał żołnierzy wyklętych oraz integrował środowisko zaporczyków. W 2020 r. Marian Pawełczak otrzymał awans na  stopień pułkownika oraz został odznaczony Krzyżem  Komandorskim Orderu Odrodzenia Polski. Uprzejmie proszę Wysoką Izbę o uczczenie minutą ciszy pamięci płk. „Morwy”.   Dziękuję. 

Robert Kropiwnicki
z wnioskiem o przerwę i przywrócenie do porządku  obrad informacji rządu na temat sytuacji w Turowie. Otóż sytuacja jest bezprecedensowa. Rząd trzy  tygodnie temu ustami premiera powiedział, że Czesi  wycofują wniosek z Trybunału Sprawiedliwości.  Wniosek do dzisiaj nie został wycofany. Czesi dyktują warunki, przesyłają projekt umowy, a polski rząd  dalej nic nie robi. Komisja Europejska przyłącza się  do skargi po stronie czeskiej, a polski rząd dalej nic  nie robi. Ja rozumiem, że macie kłopot, bo zajmujecie  się sprawdzaniem, co mieliście na skrzynkach prywatnych, jakie niejawne informacje przesyłaliście  sobie na prywatne skrzynki, ale Polska jest dzisiaj  w niebezpieczeństwie.    Możemy płacić 5 mln euro kary dziennie za waszą  nieodpowiedzialność. Wysoka Izba jako organ kontrolny rządu powinna  wysłuchać informacji na ten temat. Rząd powinien  dzisiaj udzielić tej informacji.  Proszę o przywrócenie tego do porządku.   

Robert Obaz
Pani Marszałek! Wysoka Izbo! 30 tys. ludzi, którzy są związani z Bogatynią, z kopalnią, czekało dzisiaj na informację rządu. Centrale związkowe, pani  Stasia, pani Zosia, pan Michał, wszyscy czekali, żeby  dowiedzieć się, co tak naprawdę zrobił polski rząd.  A zrobił kompletnie nic. Nic się nie wydarzyło. Do dzisiaj pracownicy Kopalni Węgla Brunatnego Turów  w Bogatyni oraz pracownicy elektrowni, która także  znajduje się obok tego kompleksu, nie wiedzą, co dalej. Wszystkie firmy współpracujące zarówno z kopalnią, jak i z elektrownią są zupełnie rozstrojone, ponieważ nie wiedzą, czy za miesiąc, dwa, rok czy półtora roku będą miały pracę. A rząd za pomocą pani   i Prezydium ściąga z tego Dlatego składam wniosek Okej, dziękuję.   

Paulina Hennig-Kloska
Pani Marszałek! Panie i Panowie Posłowie! Chcę  złożyć wniosek formalny o odroczenie obrad, by pani  marszałek mogła jednak przywrócić do tego porządku  obrad punkt dotyczący Turowa. Mieszkańcy Turowa  mają prawo wiedzieć, jaka przyszłość ich czeka. Orzeczenie nie jest dobre dla nikogo. Naraża nas na wysokie  kary, pracowników Turowa i ich rodziny naraża na  utratę pracy, pieniędzy i godności. Może podważyć bezpieczeństwo energetyczne naszego kraju. Wykluczyliście górników węgla brunatnego z systemu i z jakichkolwiek umów. Nie tworzycie żadnych  programów kompensacyjnych, żadnych programów  transformacyjnych. Straszyliście dziką transformacją,  a tak naprawę dziś sami ją inicjujecie. Chcieliście przyspieszyć przedłużenie koncesji i wykiwać sąsiadów, ale  tak naprawdę sami się zakiwaliście.  Premier dawno temu obiecywał porozumienie  w sprawie Turowa.Czekamy na informację premiera.  

Jacek Protasiewicz
Dziękuję. Pani Marszałek! Wysoki Sejmie! Zanim przejdę  do wniosku formalnego. Pani marszałek Gosiewska  zainspirowała mnie, żeby poprosić o powstanie i uczczenie minutą ciszy pamięci Witolda Jerzego Kieżuna,  bohaterskiego powstańca warszawskiego odznaczonego za swoje czyny w trakcie tej nierównej walki  Orderem Virtuti Militari przez gen. Okulickiego,  skazanego na łagry sowieckie, wybitnego profesora  ekonomii, prawnika, człowieka niezwykłego. Bardzo proszę o minutę ciszy.   Wieczny odpoczynek racz mu dać, Panie  Dziękuje bardzo.  Teraz przejdę do wniosku formalnego. W imieniu  Koalicji Polskiej chciałbym zaprotestować przeciwko  zdjęciu na posiedzeniu Konwentu Seniorów z porządku obrad informacji o Turowie. To, co rząd wyprawia  w sprawie Turowa, to jest dosłownie czeski film. Być  może nie wszyscy pamiętają, co to znaczy, a zwłaszcza młodsze pokolenie. To było określenie na czeskie  firmy awangardowe z lat. 60, bo nikt nie wiedział,  o co w nich chodzi. W tej sprawie też nikt nie wie,  o co chodzi. Jeśli chodzi o czeski film, inny mi się  przypomina, nie awangardowy, bardzo popularny  w latach 80. „Nemocnice na kraji města”, czyli „Szpital na peryferiach”. Tam był doktor Štrosmajer, który mówił: Gdyby głupota umiała latać, to unosiłaby  się pani jak gołębica. Otóż gdyby głupota umiała latać, to w tej sprawie rząd powinien się wzbijać całymi  stadami, tabunami i latać pod niebiosa. To co wyczyniacie z tymi negocjacjami, jak informujecie, a w zasadzie dezinformujecie, Polaków, górników, hutników, elektryków, to jest naprawdę przejaw bezdennej  głupoty. Dziękuję bardzo.  

Marek Suski
Pani Marszałek! Wysoka Izbo! Chciałem zgłosić  wniosek przeciwny do wniosków dotyczących Turowa. Po pierwsze, to są kłamstwa, że rząd nic nie robi.  W tej sprawie odbyły się dwa posiedzenia Komisji do  Spraw Energii, Klimatu i Aktywów Państwowych.  Ci, którzy w nich uczestniczyli, usłyszeli, jaka jest sytuacja. To, że woda spływa do żwirowni, którą sobie  Czesi wykopali, jest główną przyczyną braku wody  w ujęciach wody w Czechach, a nie Turów. W Turowie  jest ekran, który zabezpiecza przed tym, żeby woda nie  spływała do elektrowni. To są fakty niezbite. Gdybyście  państwo się tym zainteresowali, tobyście wiedzieli  że Czesi trochę naciągają sytuację. Ale skandalem jest to, że taka mentalność zdrajców, która dominuje na opozycji  powoduje, że stajecie   po stronie innego państwa w sporze z Polską.  Hańba.  

Janusz Kowalski
Pani Marszałek! Wysoka Izbo! Szanowni Państwo! Ja wspieram absolutnie rozmowy na temat Turowa i rozmawiam ze związkowcami.  Ale związkowcy i górnicy nie potrzebują fałszywych adwokatów. Nie potrzebują tych polityków Platformy i Lewicy, którzy mówią, żeby zamykać polskie  górnictwo, którzy cieszą się z tego, że Komisja Europejska, Trybunał Sprawiedliwości Unii Europejskiej  nas atakują.   Szanowni państwo, to, co powiedział pan Marek Suski, to jest prawda. Wy nie wiecie, co to jest lojalność  wobec Polski. Nie wiecie. Wy się cieszycie z tego, że Trybunał Sprawiedliwości Unii Europejskiej nas atakuje.  Chcecie pomóc górnikom? Chcecie pomóc Turowowi? Najlepiej po prostu milczcie.   

Cezary Tomczyk
kiej sytuacji, kiedy ze strony pana posła Marka Suskiego w kierunku opozycji padają słowa o mentalności zdrajców.     To jest absolutny skandal, że takie słowa padają.  Wnoszę oficjalnie o to  żeby pana posła Suskiego ukarać  żeby pan poseł Suski był wykluczony z obrad.   I proszę o stanowczą reakcję pani marszałek wtedy, kiedy takie słowa padają w tej Izbie. Jeżeli my  sobie pozwolimy w polskim Sejmie, żeby słowa o zdradzie padały w taki prosty sposób, to przypomnę, że pan  premier Morawiecki powiedział, że sprawa Turowa  jest załatwiona. Pan premier Morawiecki  publicznie kłamał w tej sprawie, w sprawie negocjacji z Czechami. To jest wasza odpowiedzialność,  wasza wina. Dzisiaj próbujecie od tego uciec.   A pan nie powinien na tej sali dzisiaj zabierać głosu.   Bo prawda jest taka, że to jest  Zamieniliście w propagandę prawdziwe działanie  i prawdziwą dyplomację. Po prostu weźcie się do roboty.  A pan powinien stąd wyjść i przeprosić. Dziękuję  bardzo.  

Artur Dziambor
Pani Marszałek! Wysoka Izbo! Usłyszeliśmy na  posiedzeniu Konwentu Seniorów, że następne obrady  będą odbywały się już stacjonarnie. Liczę na to, że to  będzie oznaczało, że wyłączony zostanie system głosowania tabletowego, mam nadzieję.  Szacunek, pani marszałek, dziękuję bardzo za te decyzje. Ze względu na temperaturę sporu, która tutaj się  pojawiła, wnioski formalne odrzucane w sprawie Tu

Anna Paluch
Dziękuję bardzo. Pani Marszałek! Wysoka Izbo! W imieniu Komisji  Ochrony Środowiska, Zasobów Naturalnych i Leśnictwa przedstawiam sprawozdanie o rządowym projekcie ustawy o zmianie ustawy o udostępnianiu informacji o środowisku i jego ochronie, udziale społeczeństwa w ochronie środowiska oraz o ocenach oddziaływania na środowisko. Projekt zawarty w druku nr 1243 został w dniu  4 czerwca skierowany do komisji. Sprawozdanie Komisji Ochrony Środowiska, Zasobów Naturalnych  i Leśnictwa zawarte jest w druku nr 1254. Projekt  jest krótki, obejmuje zaledwie trzy artykuły. Art. 1 odnosi się do art. 72 ust. 2 pkt 2 przedmiotowej ustawy i uchyla lit. j–l we wzmiankowanej jednostce redakcyjnej. Usuwane obecną nowelizacją  przepisy zostały wprowadzone ustawą z dnia 15 czerwca 2018 r. o zmianie ustawy – Prawo geologiczne  i górnicze oraz niektórych innych ustaw i miały na  celu zachowanie ciągłości prowadzenia wydobycia  węgla kamiennego, węgla brunatnego i siarki rodzimej wydobywanej metodą otworową bez konieczności  uprzedniego uzyskania decyzji o środowiskowych  uwarunkowaniach. Wysoka Izbo! Przepisy wówczas ustanowione dozwalały, aby w przypadku wydłużania terminu obowiązywania koncesji na wydobycie węgla kamiennego ze złoża w ramach prowadzenia działalności  w granicach obszaru górniczego wyznaczonego obowiązującą koncesją nie był stosowany wymóg uzyskiwania decyzji o środowiskowych uwarunkowaniach.  Podobnie dla węgla kamiennego było możliwe wydłużenie koncesji do 6 lat, podobnie dla trzeciej wymienionej kopaliny. Wydłużenie było jednorazowe. Wprowadzenie tych zmian było w oczywisty sposób uzasadnione racjonalną gospodarką złożami kopalin,  wykorzystaniem całości dostępnych zasobów oraz zachowaniem ciągłości wydobycia. Wysoka Izbo! Obecnie brak jest uzasadnienia dla  dalszego obowiązywania tych przepisów. Usunięcie tych  przepisów wyeliminuje ewentualne wątpliwości dotyczące ich potencjalnej niezgodności z przepisami dyrektywy Parlamentu Europejskiego i Rady 2011/92/UE  z dnia 13 grudnia 2011 r. w sprawie oceny skutków  wywieranych przez niektóre przedsięwzięcia publiczne  i prywatne na środowisko. Wysoka Izbo! Art. 2 projektu zawiera przepis  przejściowy stanowiący, że do wszczętych i niezakończonych postępowań administracyjnych w sprawie  wydłużenia terminu obowiązywania koncesji, tych,  o których mowa w art. 72 ust. 2 pkt 2 lit. j–l ustawy,  stosuje się przepisy nowe, tzn. do wszystkich wniosków o wydłużenie koncesji na wydobycie przedmiotowych kopalin będzie konieczne uzyskanie decyzji  o środowiskowych uwarunkowaniach. Art. 3 z kolei stanowi, że ustawa wejdzie w życie  po upływie 14 dni od dnia opublikowania. 

Artur Dziambor
Wysoka Izbo! Komisja Ochrony Środowiska, Zasobów Naturalnych i Leśnictwa przeprowadziła pierwsze czytanie tego projektu w dniu 11 czerwca, po  czym przeprowadziła nad nim szczegółowe prace.  W ich trakcie zdecydowała o odrzuceniu dwóch głosowanych łącznie poprawek do art. 1 i 2 12 głosami  za przy 19 przeciwnych i 1 wstrzymującym się, a komisja przyjęła sprawozdanie o projekcie zawarte  w druku nr 1254 32 głosami za bez głosów przeciwnych i przy 2 wstrzymujących się. Wysoka Izbo! W imieniu Komisji Ochrony Środowiska, Zasobów Naturalnych i Leśnictwa proszę o uchwalenie projektu ustawy o zmianie ustawy o udostępnianiu informacji o środowisku i jego ochronie, udziale  społeczeństwa w ochronie środowiska oraz o ocenach  oddziaływania na środowisko bez poprawek, tzn.  w wersji z przedłożenia rządowego. Dziękuję bardzo.    

Jan Duda
Pani Marszałek! Wysoka Izbo! Panie i Panowie Posłowie! Po wystąpieniu posła sprawozdawcy niewiele  zostało do powiedzenia, ale postaram się przedstawić  stanowisko klubu parlamentarnego w sprawie projektu  ustawy o zmianie ustawy o udostępnianiu informacji  o środowisku i jego ochronie, udziale społeczeństwa  w ochronie środowiska oraz o ocenach oddziaływania  na środowisko, zawartego w druku nr 1243. Przedłożony przez rząd projekt jest projektem  bardzo krótkim, 3-artykułowym, polegającym w art. 1  na uchyleniu lit. j–l w art. 72 ust. 2 pkt 2 ustawy  z dnia 3 października 2008 r. o udostępnianiu informacji o środowisku. Uchylone przepisy dotyczą zwolnienia z obowiązku uzyskiwania decyzji o środowiskowych uwarunkowaniach dotyczących jednorazowego przedłużenia  koncesji na wydobywanie węgla kamiennego, węgla  brunatnego i siarki. Art. 2 to przepisy przejściowe,  a art. 3 – czas wejścia w życie ustawy. Rząd w uzasadnieniu proponowanej zmiany artykułuje, że po implementacji do polskiego porządku prawnego dyrektywy Parlamentu Europejskiego i Rady Europy 2011/92/UE pozostawienie dotychczasowych zapisów w ustawie stwarzałoby wątpliwości co do zgodności  ustawy z 3 października 2008 r. o udostępnieniu informacji o środowisku z późniejszymi zmianami, dlatego  należy je wyeliminować z porządku prawnego. Klub Parlamentarny Prawo i Sprawiedliwość w pełni podziela argumentację rządu i będzie głosował za  przyjęciem przedstawionego w druku nr 1243 projektu ustawy. Dziękuję bardzo.  

Urszula Zielińska
Pani Marszałek! Panie Ministrze! Wysoka Izbo!  Mam zaszczyt przedstawić stanowisko Klubu Parlamentarnego Koalicja Obywatelska – Platforma Obywatelska, Nowoczesna, Inicjatywa Polska, Zieloni odnośnie do projektu ustawy zawartego w druku nr 1243. Debatujemy nad krótką nowelizacją tzw. ustawy  o udostępnianiu informacji o środowisku i jego ochronie, udziale społeczeństwa w ochronie środowiska oraz  – uwaga – o ocenach oddziaływania na środowisko,  a konkretniej w tym przypadku o braku tych ocen. Projekt usuwa przepisy, które są niezgodne z prawem unijnym, z dyrektywą 2011/92/UE zwaną też  dyrektywą EIA, a dokładnie są niezgodne z art. 2 ust. 1  oraz z art. 4 ust. 2 tej dyrektywy. Te niezgodne z prawem przepisy pozwalały na jednokrotne przedłużenie koncesji wydobywczej na węgiel kamienny, brunatny, siarkę, węglowodory bez konieczności przeprowadzenia procedury środowiskowej lub procedury  zastępczej przewidzianej dyrektywą. W tym miejscu należy zapytać: Ale w jaki sposób  niezgodny z prawem europejskim zapis znalazł się  w polskiej ustawie i kto za to odpowiada? Otóż przepisy te wprowadzili w życie w czerwcu 2018 r. główny  geolog kraju pan Mariusz Orion Jędrysek pod nadzorem ministra środowiska pana Henryka Kowalczyka w rządzie premiera Mateusza Morawieckiego. Na podstawie tych niezgodnych z prawem przepisów inwestor mógł bez problemu przedłużyć sobie  możliwość wydobycia np. węgla kamiennego nawet  o 40 lat, bez konieczności przedstawienia wpływu  tego wydobycia na zdrowie pracowników i mieszkańców, na bezpieczeństwo ludzi, na zanieczyszczenie  wody, gleby, powietrza, na degradację przyrody. Po  wprowadzeniu tych niezgodnych z prawem przepisów  minister zdrowia w rekordowym tempie przedłużył  20 koncesji wydobywczych, niektóre nawet o 40 lat.   

Anna Paluch
Wszystkie bez procedury i pozwolenia środowiskowego. To pokazuje gigantyczną skalę naruszeń  względem ludzi i środowiska, która odbywa się w naszym kraju. To oznacza, że mieszkańcy wielu terenów wydobywczych, m.in. rejonów kopalni: Silesia, Budryk,  Sośnica, Ruda, Knurów-Szczygłowice i wielu innych,  mają znikome, jeżeli jakiekolwiek, informacje o prawdziwym wpływie wydobycia węgla, siarki, węglowodorów na ich zdrowie, na jakość wody, na ryzyko  zapadania się terenu, na którym mieszkają i budują  domy, na poziom hałasu, na jakość powietrza i wiele  innych czynników. Mają też bardzo ograniczone możliwości zaskarżenia do sądu tego, co dzieje się często  dosłownie pod powierzchnią ich domów.  To oznacza też, że prawo mieszkańców terenów  górniczych do życia w czystym środowisku i do zdrowia – podstawowe prawa człowieka zostały poważnie  naruszone. Okazały się mniej ważne niż interesy  rządu i wielkich spółek. Te procedury są dla inwestorów zbyt skomplikowane – argumentował minister  Orion Jędrysek, uzasadniając ustawę w 2018 r. Dziś ten sam rząd w pośpiechu naprawia wyłom  w prawie, który sam utworzył. Dlaczego? Bo jak sam  przyznaje, nie ma już potrzeby. Rząd wydał już  wszystkie koncesje, które chciał wydać, choćby z naruszeniem prawa. Rząd wie też, że naruszył dyrektywę, i słusznie boi się, że Komisja Europejska złoży  przeciwko Polsce kolejny już pozew do Trybunału  Sprawiedliwości. Jako Klub Koalicji Obywatelskiej będziemy oczywiście głosować za tą ustawą. Poprawimy też niedopatrzenie, zapis, który pozostawia w ustawie możliwość przedłużenia koncesji na złoża węglowodorów,  znów bez pozwolenia środowiskowego. Błąd ten naprawimy poprawką, którą niniejszym składam na ręce  pani marszałek.  

Urszula Zielińska
Niestety szkody już uczynione tą ustawą nie zostaną naprawione choćby najlepszą poprawką. Żeby  je naprawić, potrzebujemy planu sprawiedliwej transformacji, inwestycji tworzących czyste, nowoczesne  źródła energii i realne miejsca pracy w regionach  górniczych, stabilnego miksu czystej energii produkowanej tutaj, w Polsce, nieimportowanej z Rosji,  nieimportowanej ze Stanów Zjednoczonych, z krajów  nordyckich – produkowanej tutaj, w Polsce. I wreszcie potrzebujemy realnego harmonogramu zamknięcia kopalń z poszanowaniem praw pracowniczych,  z poszanowaniem środowiska i z poszanowaniem człowieka.  

Anita Sowińska
Szanowna Pani Marszałek! Panie Ministrze! Wysoka Izbo! Mam zaszczyt przedstawić stanowisko  klubu parlamentarnego Lewicy odnośnie do projektu  ustawy o zmianie ustawy o udostępnianiu informacji  o środowisku, jego ochronie, udziale społeczeństwa  w ochronie środowiska oraz o ocenach oddziaływania  na środowisko.  2 miesiące temu prezydent Andrzej Duda podpisał  nowelizację tej właśnie ustawy. Powodem nowelizacji  była możliwość wszczęcia przez Komisję Europejską  procedury naruszenia prawa unijnego. Wtedy rząd  przekonywał nas, że ta ustawa spełnia wymogi dyrektywy EIA, pomimo że strona społeczna i opozycja  wskazywały, że tak nie jest. W lutym i marcu zgłosiliśmy do tej ustawy kilkanaście merytorycznych poprawek, które zostały odrzucone. Dziś rząd sam przyznaje, że ta ustawa jest bublem prawnym. Piszecie  na kolanie, zmieniacie jeden artykuł, który pozwalał  na przedłużenie koncesji na wydobycie węgla bez decyzji środowiskowej. Na podstawie tego przepisu w latach 2018–2021 przedłużono koncesje dla ok. 20 kopalń.  Polki i Polacy są bezbronni w starciu z państwem  i grupami interesu. Tą ustawą pozbawiliście ich prawa do odwołania się od złych decyzji środowiskowych, inwestycyjnych. Ludzie byli pozbawiani wody,  czystego powietrza. Rolnicy ponosili straty z tytułu  niższych plonów i nie dostawali za to rekompensaty.  Koszty środowiskowe i zdrowotne zostały przerzucone na społeczeństwo, i dotyczy to nie tylko tego, co  dziś, ale zaciągnęliście także ogromny dług u przyszłych pokoleń. Skazaliście nasze dzieci na katastrofę klimatyczną z powodu emisji CO2, z powodu waszych nieprzemyślanych decyzji i nie ponosicie za to  odpowiedzialności. To tak, jakby ktoś wszedł do naszego domu, zdemolował go, zniszczył ściany, meble  i instalacje, wyszedł i nie poniósł za to konsekwencji.  Tak skonstruowaliście prawo, aby chronić interesy  wielkich grup kapitałowych i własne stołki, tak aby  ludzie zostali z niczym, jak zniszczycie ich dom. Przeliczyliście się jednak.  Przypadek Turowa świadczy o tym, że obywatele  i obywatelki mogą dochodzić swoich praw na podstawie prawa europejskiego. Na posiedzeniu komisji  ochrony środowiska, podczas pierwszego czytania  ustawy zapytałam pana ministra, jakie jest ryzyko,  że Polki i Polacy zaczną dochodzić swoich praw w sądach, tak samo jak dochodzą prawa Czesi. Nie uzyskałam odpowiedzi, dlatego zadaję to pytanie drugi  raz. Na posiedzeniu komisji pytałam również o cel tej  ustawy i także nie uzyskałam jasnej odpowiedzi. Na

Urszula Zielińska
prawa tego przepisu nic nie zmienia w stanie faktycznym, ponieważ nowe kopalnie już się otworzyły, a nowych już nie będzie, zgodnie z polityką energetyczną    Oczywiście ten błąd trzeba naprawić, ale to tak,  jakby ścierać mleko, które już się rozlało. Celem tej  ustawy jest zatem tylko zacieranie śladów przy jednoczesnym liczeniu na to, że ludzie się nie połapią  w waszych manipulacjach. To, co robicie, to są tylko  pozorowane działania. Nie wystarczy zmienić jednego artykułu, bo do zmiany jest cała ustawa. Ta ustawa nadal odbiera obywatelkom i obywatelom prawo  do współdecydowania i odwoływania się od złych  decyzji inwestycyjnych. Ludzie nadal mają bardzo  ograniczone prawo do informacji. Ta ustawa jest tylko listkiem figowym, jeśli chodzi o relacje z Unią  Europejską. Tę ustawę trzeba zmienić, szczególnie  że w planach są potężne inwestycje wynikające z Krajowego Planu Odbudowy. Powinniśmy inwestować,  ale trzeba to robić z głową. Przykładowo: aby wybudować zakład, fabrykę samochodów elektrycznych  nie trzeba wycinać kilkudziesięciu hektarów lasu,  można je wybudować na terenie zdegradowanym,  poddawszy go rekultywacji, z korzyścią dla całego  społeczeństwa i dla środowiska. Drogę można wybudować w taki sposób, aby ominąć starodrzewy i przeznaczyć cenne przyrodniczo tereny na parki narodowe. Aby wybudować szybką kolej, tory można pociągnąć wzdłuż autostrad i istniejących linii kolejowych,  zamiast prowadzić je na rympał, przecinając na pół  wsie i pola i niszcząc przyrodę. Zamiast bezmyślnie  wycinać i niszczyć można naprawiać, pielęgnować  i budować z rozumem. Taka jest rola polityków i polityczek: służenie społeczeństwu i przyrodzie.   Wiem, że to się wam nie mieści w głowie, ale my nie  pozwolimy, abyście zniszczyli nasz dom.  Ta ustawa jest bublem prawnym, dlatego składamy  dwie merytoryczne poprawki. Zwracam się do Wysokiej  Izby o ich poparcie.   

Andrzej Grzyb
Pani Marszałek! Wysoka Izbo! Jeszcze nie przebrzmiały na tej sali emocjonalne wystąpienia z pierwszego kwartału tego roku, kiedy to procedowaliśmy  nad ustawą zmieniającą tę samą ustawę o oddziaływaniu na środowisko oraz o prawie obywateli do informacji czy udziale społeczeństwa w ochronie środowiska.  I teraz może powiem, o czym jest ta nowela. Już  wielokrotnie tutaj o tym mówiono, ale ja przypomnę.  Jest to niewielka, jak się wydaje, zmiana, bo dotyczy  skreślenia tylko kilku liter, od j do l w art. 72 ust. 2  pkt 2, ale to jest właśnie ten incydentalny przepis,  który został wprowadzony w 2018 r. I też przypominam sobie – co prawda pracowałem wtedy nie w polskim Sejmie, ale w Parlamencie Europejskim – jak  bardzo emocjonujące były wtedy dyskusje na sali  sejmowej, jak zastanawiano się, czy zasadne jest  zmienianie tej ustawy w takim trybie, właściwie  uchylanie przepisów dotyczących oddziaływania na  środowisko odnoszących się do części potencjalnie  przedłużanych koncesji. Okazuje się, że po niedługim  czasie rząd przyznał tu rację, mówiąc, że brak jest  ratio legis, aby takie przepisy funkcjonowały, tzn.  chodzi o wydłużanie koncesji bez oceny oddziaływania na środowisko.  Warto przypomnieć przy okazji tej dyskusji, że  art. 74 ust. 3 konstytucji mówi, że każdy – jeszcze raz  to podkreślam: każdy – posiada prawo do informacji  o stanie ochrony środowiska. Ten sam przepis jest  również w ustawie zmienianej dzisiaj poprzez skreślenie akurat niektórych zapisów w art. 72 ust. 2 pkt 2.  A czym jest ta informacja? Przede wszystkim dotyczy  stanu środowiska, a więc powietrza, wody, gleby, klimatu, ale również kopalin, krajobrazu, obszarów  naturalnych, bioróżnorodności, wszystkich elementów, które tworzą cały biotop, ale też emisji zanieczyszczeń, jak również planów, programów, które  w konsekwencji spowodują oddziaływanie na środowisko. Dotyczy to emisji zanieczyszczeń, ale również  analiz prawnych, które są związane ze środowiskiem  i mogą potencjalnie skutkować tymi zmianami, czy  też stanu zdrowia, bezpieczeństwa i warunków życia  ludzi. Zatem możemy powiedzieć, że ustawodawca, wtedy na wniosek rządu, z pełną świadomością dokonywał tych zmian wbrew zasadom, które zostały przeze  mnie przytoczone. Myślę, że to jest pewna nauka.  Oby to była nauka na przyszłość. Zdaję sobie sprawę  z tego, że postępowanie związane z oceną oddziaływania na środowisko nie jest, w szczególności w wypadku dużych inwestycji, postępowaniem prostym,  że jest to uciążliwe, administracyjnie kłopotliwe, że  częstokroć takie doraźne, potencjalne zyski przeważają nad logiką, jeśli chodzi o ochronę środowiska,  ale wydaje mi się, że tutaj jedna rzecz została przeoczona. Mieliśmy od 2011 r. zobowiązanie, aby takich  rzeczy nie robić, ponieważ weszła w życie dyrektywa  z 2011 r. dotycząca oceny oddziaływania na środowisko, dyrektywa nr 92 Parlamentu i Rady, która nas  zobowiązywała do podjęcia określonych działań. My  tę dyrektywę, że tak powiem, wprowadzaliśmy na  raty. To jest również zobowiązanie poprzednich rządów. Ja tego w żaden sposób nie próbuję kamuflować.  Nie wszystko wprowadziliśmy zgodnie z zasadami  implementacji. Stąd też ta nowela, dopiero co podpisana przez prezydenta, która wprowadza zasady  udziału społeczeństwa obywatelskiego, w tym orga

Anita Sowińska
nizacji pozarządowych, w sprawach dotyczących ochrony środowiska, ale również możliwości postępowania  przed sądami. To również ta zmiana, która jest na  wniosek rządu.  Wydaje mi się, że ona ma też pewien kontekst odnoszący się do tego, co było przedmiotem dzisiejszej  porannej dyskusji, dotyczącej również Turoszowa.  Mam nadzieję, że ta informacja się pojawi, bo uważam, że jesteśmy winni obywatelom wyjaśnienie  tego, jaki jest kontekst. Przecież nikt nie kwestionuje tego, że Turoszów jest ważny z energetycznego  punktu widzenia, ale – jak donosi dzisiaj portal energetyka.pl – impulsem do wszczęcia tego postępowania ze strony czeskiej jest to, że wydłużyliśmy koncesję na Turoszów o kilka lat, bodajże o 6 lat, więcej  niż sąsiadujące kopalnie, czeskie i niemieckie. Myślę,  że to mógł być ten bezpośredni impuls. Zresztą eksperci, chociażby z tego portalu, tak się wypowiadają. Konkludując: popieramy tę zmianę   jako klub Koalicji Polskiej. Uważamy, że ona jest potrzebna i zasadna. Ale z drugiej strony to powinna  być przestroga dla Wysokiej Izby, żeby nie wprowadzać przepisów, z których potem będziemy musieli  się wycofywać rakiem, bo to akurat nie jest coś, co  służy powadze państwa, w szczególności powadze  ustawodawcy. Dziękuję bardzo.  

Michał Urbaniak
Pani Marszałek! Panie Ministrze! Wysoka Izbo!  Mam sporo wątpliwości co do tego projektu. Niby to  krótka, dość nieskomplikowana ustawa, ale diabeł  tkwi w szczegółach. Myślę, że należy tutaj podnieść te  wątpliwości. Liczę też na rozwianie ich przez pana  ministra.  Ok. 1,5 roku temu, na początku kadencji mieliśmy  sytuację, że PiS proponował przepisy intertemporalne.  Do wszczętych postępowań w podobnych sprawach  dotyczących koncesji proponowano stare zapisy. Powstały wtedy pewne kontrowersje. Mówiono, że ówczesne przepisy były pisane pod spółki z kanadyjskim  kapitałem, w których władzach zasiadają np. PiS-owscy ministrowie czy ich koledzy. Z powodu tych nagłaśnianych wątpliwości jako Konfederacja w ostatecznym głosowaniu się wstrzymaliśmy, mimo że sama  ustawa wydawała się całkiem logiczna czy słuszna.  Obecna propozycja, mam wrażenie, jest jakimś  takim może nawet przyznaniem się do winy, bo proponują państwo coś o 180 stopni odwrotnego, choć  w nieco innej materii. Chciałbym, żeby ta wątpliwość  została rozwiana – że to jednak nie jest pisane pod  kogoś. Jakich ostatecznie przedsiębiorców będzie dotyczyć ta zmiana? Bo według oceny skutków regulacji jest to siedem podmiotów. Na posiedzeniu komisji  była też rozmowa o Turowie. Pytanie, kogo jeszcze  ma to dotyczyć. Czy to podmioty z polskim kapitałem, czy może z zagranicznym? Czy to jest w interesie Polski, czy właśnie jest to pisane pod kogoś? To  jest moja wątpliwość. Chciałbym, żeby została rozwiana. Druga sprawa. Według oceny skutków regulacji  projektowana ustawa w ogóle nie będzie miała wpływu na konkurencyjność gospodarki i przedsiębiorczość, w tym funkcjonowanie przedsiębiorców, ani  nie będzie miała wpływu na rodzinę, gospodarstwa  domowe, obywateli, w tym osoby niepełnosprawne.  Taki jest zapis. Co to ma faktycznie znaczyć? Moim  zdaniem to jest trochę kręcenie. Jak coś nie ma wpływu, w tym wypadku na konkurencyjność, jeśli nie są  przedstawiane konkretne rzeczy? Proszę przedstawić  dane czy dodatkowe decyzje środowiskowe. Przecież  w oczywisty sposób mogą one wpływać na to, jaka  jest konkurencyjność przedsiębiorstw. Czemu tych  danych po prostu nie ma?  Mam wrażenie, że cała sprawa została bardzo  zdawkowo przedstawiona. Brak takiej pogłębionej  analizy przy przedstawianiu tego projektu, nawet  w komisji, czy jeśli chodzi o same zapisy w dokumencie, nie pozwala nam poprzeć tego projektu, bo jest  ryzyko, i to ogromne, że zostaną tu załatwione jakieś  dodatkowe interesiki, już mniej oficjalne. Albo będzie  to przedstawione transparentnie i dowiemy się czegoś tutaj na sali, albo takich rzeczy po prostu nie  będziemy mogli poprzeć. Dziękuję. 

Joanna Mucha
 Dziękuję bardzo, pani marszałek. W imieniu Koła Parlamentarnego Polska 2050 mam  przyjemność zabrać głos i przedstawić naszą opinię  w sprawie projektu ustawy zawartego w druku nr 1243. Szanowni Państwo! My oczywiście tę ustawę poprzemy i będziemy za nią głosować, dlatego że to jest  ustawa, która próbuje w jakiś sposób rozprawić się  z najgrubszymi i najbardziej jaskrawymi błędami,  które zostały przez ten rząd popełnione. Są to przepisy o wyjątkowej szkodliwości – bezpośrednio dla  ludzi, dla tych osób, które przez brak opinii środowi

Andrzej Grzyb
skowych po prostu nie mogą dochodzić swoich praw  i są narażane na ponoszenie wszystkich skutków  środowiskowych, o których nawet się nie dowiedzą,  ponieważ decyzji środowiskowych, czy całej procedury ich uzyskiwania, się nie przeprowadza. Ustawa  była motywowana – ta wcześniejsza, wprowadzona  w 2018 r. – racjonalnym gospodarowaniem złożem.  Dzisiejsza ustawa, możemy powiedzieć, jest po prostu  swego rodzaju zacieraniem śladów po przemocowym  przedłużaniu prowadzenia gospodarki węglowej,  z którym mamy do czynienia w przypadku tego rządu.  Nie mamy większych wątpliwości co do intencji  wnioskodawców, co do intencji rządu w tej sprawie.  Uważamy, że jest to rzeczywiście zacieranie śladów.  Prawdziwym sprawdzeniem tych intencji będzie bardzo prosta operacja. Spójrzmy na to z lotu ptaka: rząd  dał możliwość jednokrotnego przedłużenia koncesji  bez uzyskiwania decyzji środowiskowych w przypadku węgla kamiennego, brunatnego i siarki. Ok. 20 podmiotów te koncesje przedłużyło, po czym rząd odbiera możliwość przedłużania koncesji w takim trybie.  Moje pytanie jest takie: Czy dla tych 20 podmiotów, które przeszły tę procedurę, zostaną dzisiaj sporządzone oceny środowiskowe? Czy ludzie, którzy  mieszkają w okolicy   dowiedzą się, jak szkodliwe pod różnymi względami są te przedsiębiorstwa dla ich zdrowia, dla ich  życia, dla ich mienia? Czy ci ludzie będą mieli szansę  zapoznać się z opiniami środowiskowymi? Niestety  obawiamy się, że nie, i dlatego zastanawiamy się, czy  to jest ten typ i sposób stanowienia prawa   który polega na pewnego rodzaju mimikrze, na  pewnego rodzaju teatrum, na tym, że jeśli jest jakiś  problem, to na chwilę zasłania się kurtynę. To robi  PiS: wyświetla na niej film, który mówi o tym, że  wszystko jest wspaniale i pięknie, a kiedy okazuje się,  że jednak problem rzeczywiście istnieje, to na chwilę  znowu zmieniane są przepisy. Pojawia się więc pytanie, czy te przepisy znów w jakimś momencie się nie  zmienią, żeby umożliwić kolejnym podmiotom uzyskanie w krótkim okresie decyzji koncesyjnych, po  czym ponownie zostaną wycofane ze względu na to,  że są szkodliwe dla ludzi, ale też niezgodne z przepisami unijnymi.  Sejm został sprowadzony do miejsca, które pozwala na uprawianie pewnego rodzaju mistyfikacji, budowanie jakichś wiosek potiomkinowskich, pokazujących życie, jakiego nie ma. Ze szkodą dla ludzi – i to  jest największy zarzut z naszej strony wobec tych  przepisów, które wcześniej obowiązywały. Dlatego,  tak jak powiedziałam na wstępie, my oczywiście zagłosujemy za tą ustawą, ale mamy świadomość, że  rząd lekceważy ludzi i nie można przechodzić obok  tego do porządku dziennego. Musimy w związku z tym  protestować i mówić, że w taki sposób prawo nie może  być stanowione.  Bardzo dziękuję.  

Klaudia Jachira
Panie Przewodniczący Komitetu do spraw Bezpieczeństwa Kaczyński! Pani Marszałek! Wysoka  Izbo! Na podstawie złego prawa przez 3 lata wydaliście 20 koncesji na przedłużenie funkcjonowania kopalń bez potrzeby wydawania decyzji o środowiskowych uwarunkowaniach. Dwa razy dla Turowa,  a poza tym dla: KWK Silesia, Budryk, Sośnica, Ruda,  Knurów, Szczygłowice, Makoszowy, Wujek, Staszic,  Mysłowice-Wesoła, Piast-Ziemowit, Bolesław Śmiały.  Oznacza to, że kopalnie, które powstawały w 70., 80.  latach, nigdy nie przechodziły procedury oceny oddziaływania na środowisko. Nie wiemy, ile osób przez  te kopalnie choruje na raka, choroby płuc, a może ma  problemy z wodą i jej jakością. I jak te kopalnie wpływają na zanieczyszczenie środowiska, na faunę, florę,  jaki generują poziom hałasu. Jakie będą kary za kolejne koncesje? Nawet jeżeli akurat w pobliżu jakiejś  kopalni nie mieszkają Czesi, to przecież pozywać  Polskę mogą też Polki i Polacy. 5 mln euro dziennie  za Turów niczego was nie nauczyło?  Panie  ministrze, pytam wprost: Do jakich kar doprowadzą  koncesje z pominięciem decyzji środowiskowych? Czy  ktoś to w rządzie policzył? Czy są przeznaczone na  to środki w budżecie, a jeżeli tak, to jakie? Halo. Czy  leci z nami pilot?   

Beata Maciejewska
Pani Marszałek! Wysoka Izbo! Polityka PiS-u wobec  środowiska jest jedna: ciąć, rżnąć i truć. Nie ma w zasadzie żadnej dobrej polityki, która wyprowadziłaby  nas z tej fatalnej sytuacji, jeśli chodzi o środowisko  oraz o transformację energetyczną. Greenpeace złożył właśnie do WSA skargę na decyzję ministra Kur

Joanna Mucha
tyki, który przedłużył koncesję dla kopalni odkrywkowej węgla brunatnego Turów do 2044 r. Domaga się  wstrzymania tej decyzji. Zdaniem Greenpeace’u Kurtyka, który jest ministrem klimatu, nie rozpoznał  należycie kwestii wpływu rozbudowy odkrywki na  środowisko. Jego decyzja była też niezgodna z oceną  środowiskową. Tak dzisiaj działa minister, który powinien bronić środowiska.  Minister traktuje środowisko jako pole do nadużyć, jako coś,  z czym można robić to, co się chce. Lewica mówi jasno: nie zgadzamy się na to. Środowisko należy do nas  wszystkich. Dziękuję.  

Artur Łącki
Pani Marszałek! Wysoka Izbo! Szanowne Posłanki i Posłowie! Czy robicie cokolwiek, żeby zmniejszyć  poziom emisji dwutlenku węgla? Nie robicie nic. Próbujecie zrobić teraz jedną rzecz, czyli przestawić pewne elektrownie na gaz. Nie zdajecie sobie sprawy  z tego – a może zdajecie – że to jest tylko tymczasowe  rozwiązanie, bo to też powoduje emisję dwutlenku  węgla. Musimy wreszcie zacząć produkować energię  bardziej czystą, taką, której produkcja nie przyczyni  się do emisji dwutlenku węgla, bo w budżecie nie wystarczy nam środków na opłaty emisyjne. Od 7 lat rządzicie tym krajem. Od początku mówicie o budowie elektrowni atomowej. Chciałbym się  dowiedzieć, na jakim etapie jest ten plan. Czy wybraliście już chociaż miejsce budowy pierwszej elektrowni? To jest jedno pytanie.   Czy wybraliście technologię? To jest drugie pytanie.  Żeby w 2033 roku otworzyć pierwszy  blok, to już teraz trzeba budować. Pytanie jest podstawowe. Kraje skandynawskie i Niemcy doniosły już do  komitetu ESPO o możliwości oddziaływania inwestycji na ich kraje, gdyby powstała ona na Pomorzu. Czy  rozmawiacie już z tymi krajami, czy zostawiacie tę sytuację? Czy chcecie, żeby było jak w Turowie?  Patrząc na wasze nieudolne próby rozwiązania sprawy w Turowie, myślę, że może się okazać, że w przypadku budowy elektrowni atomowej na Pomorzu  będziemy płacili nie 5, ale 15 mln dziennie kary, bo nie  rozmawiacie z sąsiadami.  

Małgorzata Tracz
Pani Marszałek! Wysoka Izbo! PiS usunął z dzisiejszego porządku obrad informację rządu na temat  Turowa. Boicie się. Boicie się, bo nie macie żadnych  nowych informacji prócz tego, że Czesi wnieśli wniosek o nałożenie na Polskę 5 mln euro kary dziennie  za nierespektowanie decyzji TSUE. Nie macie nic  innego poza tym, że Komisja Europejska dołączyła  do skargi Czechów przeciwko Polsce. Turów jak w soczewce pokazuje, że w sposób naruszający prawo  unijne wydajecie i przedłużacie koncesje. Najpierw  w marcu 2020 r. przedłużyliście koncesję do 2026 r.,  a potem, gdy skarga Czechów była już w TSUE,  z butą i arogancją przedłużyliście ją do 2044 r. Kiedy  spojrzycie prawdzie w oczy?  Kiedy przedstawicie ambitny plan odejścia od węgla i sprawiedliwej transformacji do 2030 r. nie tylko dla rejonu Turoszowa, lecz także dla całej Polski? Musimy działać  tu i teraz.  

Grzegorz Rusiecki
Pani Marszałek! Wysoka Izbo! Kwestie związane  z ochroną środowiska powinny być dla nas pewnym  obszarem współdziałania i wspólnej troski, albowiem  są one wyrazem sposobu, w jaki patrzymy w przyszłość. Mamy zobowiązania wobec kolejnych pokoleń.  Tymczasem ochrona środowiska w wydaniu realizowanym przez PiS to traktowanie środowiska w sposób przedmiotowy. Dzisiejszy projekt ustawy jest,  proszę państwa, taki sam jak przyjęte niegdyś lex  Szyszko. Przyjęto ustawę, wycięto w całym kraju bez  żadnego trybu   

Beata Maciejewska
bez żadnych zasad, bez żadnej kontroli tysiące,  miliony drzew, po czym ustawę zmieniono.    Dzisiaj, proszę państwa, robicie dokładnie to samo.  Przyjęliście ustawę w 2018 r. Na jej mocy wydaliście  bez żadnego trybu, bez żadnej kontroli 20 zezwoleń,  a dzisiaj tę ustawę zmieniacie. Nie tędy droga, proszę  państwa.   

Joanna Fabisiak
Pani Marszałek! Wysoka Izbo! W 2011 r. Unia Europejska przegłosowała dyrektywę chroniącą środowisko. W 2018 r. rząd przepchnął ustawę pozwalającą na  przedłużenie koncesji wydobywczych nawet o 40 lat  dla 20 kopalni. Dzisiaj poprawia tę ustawę, ale poprawia tylko do przodu Co stanie się z tymi kopalniami? Tam pracują ludzie. Jak rozumiem, działania  naprawcze powinny iść nie tylko do przodu, lecz także  do tyłu, a więc powinna być ocena oddziaływania na  środowisko. Bulwersujący jest szczególnie fakt, że zgodę na to wydał ówczesny minister zdrowia, który boryka się z różnymi problemami. Boryka się z problemami finansowymi – brak pieniędzy dla pacjentów  jest przecież rzeczą normalną – a jednocześnie wyraża  zgodę, chyba cyniczną zgodę, na to , żeby  niszczyć ludzkie zdrowie. Wobec tego moje pytanie, i poproszę o odpowiedź  na piśmie, jest takie: Jakie są działania i jakie są  planowane działania naprawcze? Bo koncesje wydane na 40 lat to naprawdę trucie ludzi przez najbliższe  dziesiątki lat, przez najbliższe dekady. Zatem co rząd  proponuje, by usunąć, by naprawić błędy, do których  dopuścił się chyba świadomie? Dziękuję.   

Tomasz Piotr Nowak
Pani Marszałek! Panie Ministrze! Wysoka Izbo!  Rząd ma wyraźny problem z tym chodzeniem na  skróty. Chodzicie na skróty w dyplomacji europejskiej, chodzicie na skróty w gospodarce, staracie się  stworzyć politykę faktów dokonanych i to jest taki  przykład tworzenia polityki faktów dokonanych, ale  przy okazji wywracają się takie projekty jak właśnie  Turów.  Czy w Turowie nie mieliśmy do czynienia z działaniem dotyczącym przyspieszenia wydania koncesji,  która spowodowała ten kryzys, który mamy obecnie?  Czy konsultacje transgraniczne w ocenie oddziaływania na środowisko nie powinny być przeprowadzane dłużej i skuteczniej, tak żeby nie było wątpliwości  przy wydaniu tej koncesji i żeby nie skutkowała ona  kolejnym kryzysem? Obawiamy się, że tych kryzysów  może być o wiele więcej. Wskazanie na elektrownię  atomową też nie jest przypadkowe , ale także na offshore, na wiatraki na morzu, bo tutaj również oddziaływanie na środowisko może być przemożne, a nie mamy raportu, czy będzie postępowanie  transgraniczne i czy ono jest wymagane. Dziękuję  bardzo.   

Mirosław Suchoń
Bardzo dziękuję.  Szanowna Pani Marszałek! Panie Ministrze! Wysoka Izbo! Wydaje się, że oczywisty jest fakt, że takie  uregulowanie, które miało miejsce, które dzisiaj państwo zmieniają, spowodowało, że po pierwsze, nie  trzeba było podnosić kosztów tych wszystkich ocen  oddziaływania na środowisko na społeczeństwo, które funkcjonuje w obrębie inwestycji, a po drugie, nie  zbadano także dokładnego wpływu i kosztów, które  są z tym związane. W związku z tym mamy dwa efekty. Po pierwsze, efekt dotyczący kwestii finansowych.  I pytanie: Ile zaoszczędzono z powodu takiego uregulowania przepisów, które dzisiaj zmieniamy? I drugie, wydaje się, ważniejsze pytanie: O ile ta zmiana,  która wtedy nastąpiła, odsunęła perspektywę transformacji energetycznej? Bo to, że tamta zmiana odsunęła faktycznie przejście, tę transformację, wydaje się oczywiste. Natomiast pytanie, panie ministrze:  O ile odsunęli państwo w sposób oczywiście szkodliwy tę transformację energetyczną? Dziękuję bardzo.  

Agnieszka Hanajczyk
Pani Marszałek! Wysoka Izbo! Procedowana ustawa jest kolejną zmianą, która miała miejsce niedawno. Tło jest dzisiaj bardziej wyraźne, bo po pierwsze,  w tle jest Turów, są kopalnie węgla, którym wcześniej rząd bardzo szybko przyznał koncesje bez odpowiedniego zbadania, jaki to będzie miało wpływ  na życie mieszkańców, i sama bardzo istotna ocena  środowiska. Ustawa, która – jak się wydaje – jest potrzebna,  jest niewątpliwie odpowiedzią na konflikt z Czechami i w sposób dla mnie oczywisty maskowaniem nieodpowiedzialnych wcześniejszych działań rządu.  Natomiast moje pytanie dotyczy dwóch spraw. Mianowicie: Ile koncesji na wydobycie węglowodorów jest  obecnie w procedurze przyznawania? I druga rzecz,  również interesująca: Co z pozwem australijskiego   koncernu Prairie Mining? Jakie działania  podjął rząd w tym zakresie? Wiemy, że w grę wchodzą  ogromne pieniądze, mówi się nawet o 4 mld. Dziękuję bardzo.    

Małgorzata Niemczyk
Pani Marszałek! Wysoka Izbo! Od 2018 r. PiS wydał,  przedłużył 20 koncesji wydobywczych bez przeprowadzenia procedury środowiskowej, uzyskania DS-u. Bardzo proszę o udzielenie odpowiedzi na piśmie, osobno  dla każdej wydanej bądź przedłużonej koncesji, dlaczego przedłużyliście je bez pozwolenia środowiskowego. I proszę nie zasłaniać się przepisami, że mogliście,  bo nie o to chodzi. Chodzi o to, żeby kochać Polskę,  kochać środowisko, kochać ludzi, którzy mieszkają,  i wiedzieć, jak co oddziałuje. Nie ponosicie kosztów  w związku z przebadaniem tego oddziaływania, więc  nawet nie wiecie, jakie koszty będziecie musieli później ponosić, aby usunąć skutki waszych decyzji.  Oddziaływanie na środowisko. Czy planujecie  w ogóle naprawić te swoje błędy kiedykolwiek? Jeżeli  są teraz te koncesje powydawane na 40 lat czy w ciągu  tych 40  lat, to najlepiej jeszcze w tej kadencji zbadajcie, jakie są tego skutki. Dziękuję bardzo.   

Janusz Kowalski
Szanowna Pani Marszałek! Szanowni Państwo!  Droga Opozycjo! Jednej rzeczy kompletnie nie rozumiecie.  Kwestia dotycząca koncesji to jest kwestia dotycząca suwerenności, suwerenności energetycznej  i suwerenności dotyczącej bezpieczeństwa energetycznego Polski. Zdolność polskiego państwa do tego,  aby wydawać koncesje i bronić przed zewnętrznymi  atakami czy to czeskimi, niemieckimi czy brukselskimi, to jest zdolność do zachowania władztwa nad  polskimi zasobami energetycznymi. Bez polskiego  węgla nie ma mowy o tym, żebyśmy produkowali  energię elektryczną. Nie ma o tym mowy. Dlatego  bronię suwerenności energetycznej, bronię polskiego  węgla i mam nadzieję, że również koncesja na złoże  Złoczew zostanie wydana po to, żeby zabezpieczyć  elektrownię Bełchatów. Zachęcam, szanowni państwo, do merytorycznej  dyskusji. Nie ma co uzależniać się od importu energii  elektrycznej z Niemiec, ze Skandynawii, z Czech. Nie  ma co stawiać na niestabilne źródła energii. Tylko  i wyłącznie polski węgiel w perspektywie najbliższych  20–30 lat jest w stanie zapewnić  Polsce  bezpieczeństwo energetyczne. Dziękuję.  

Magdalena Łośko
Pani Marszałek! Wysoka Izbo! Rząd, proponując  nowelizację, nie wspomina, że zaproponował znowelizowanie przez PiS w 2018 r. przepisów, na podstawie których wydano przynajmniej 15 decyzji przedłużających koncesje kopalni, nie przeprowadzając przy  tym postępowania w sprawie oceny oddziaływania  na środowisko, oczywiście niezgodnie z prawem unijnym. W trakcie prac komisji przedstawiciele ministerstwa mówili natomiast o rekultywacji terenów  pokopalnianych. Jeziora Pojezierza Gnieźnieńskiego  znajdujące się na terenie Wielkopolski i Kujaw wskutek funkcjonowania odkrywek węgla od lat ulegają  stopniowej degradacji. Rekultywacja tych terenów  winna mieć szersze znaczenie. Przede wszystkim  należy przywrócić równowagę hydrologiczną, która  została naruszona wskutek funkcjonowania tych odkrywek. Na terenie Pojezierza Gnieźnieńskiego zamykane są kąpieliska. Miejscowości dotychczas turystyczne zamierają, a kwestia rekultywacji jest o wiele  szerszym problemem, aniżeli przedstawiciele mini-sterstwa zobrazowali to na posiedzeniu komisji. Proszę o odpowiedź na piśmie na pytanie: Kiedy rząd  uruchomi środki przeznaczone na ratowanie  Pojezierza Gnieźnieńskiego i jezior na terenie  Wielkopolski i Kujaw? Dziękuję.  

Krystyna Skowrońska
Szanowna Pani Marszałek! Panie i Panowie Posłowie! Hipokryzja PiS do kwadratu. Państwo mówicie o przedłużaniu koncesji dla kopalń bez procedur  środowiskowych. Chcę powiedzieć: nie mówicie nic  o bezpieczeństwie energetycznym i nie mówicie nic  o bezpieczeństwie zdrowotnym. 100 tys. zgonów nadmiarowych z tytułu COVID.   Chciałam zapytać pana ministra: Ile było zgonów  Polaków w związku z zanieczyszczeniem środowiska? Czy w związku z tym będziecie państwo narażać  zdrowie Polaków na takie skandaliczne działanie?  Jeżeli zależy państwu na zdrowiu Polaków, to powiedzcie, co zrobicie. Jeżeli zależy państwu na pracownikach, którzy są zatrudnieni  w tych  kopalniach, to powiedzcie, jak będzie wyglądała  transformacja. Powiedzcie młodemu pokoleniu i powiedzcie nam, że będziemy żyć i że nie będziecie tworzyć iluzorycznych ustaw, które będą wpływały na  pogorszenie stanu środowiska. Dziękuję. 

Magdalena Łośko
Szanowni państwo, działamy w interesie Rzeczypospolitej. Nie mamy żadnych ukrytych interesów, które  tutaj państwo próbujecie nam zasugerować   czy przedstawić. To jest chyba wyjaśnienie, na które  państwo oczekiwaliście. 

Anna Paluch
Dziękuję bardzo. Wysoka Izbo! Słyszeliśmy w wystąpieniach klubowych kategoryczne stwierdzenia o niezgodności  z prawem europejskim. Przypominam, że Komisja  Europejska pisze o potencjalnej niezgodności, o zagrożeniu potencjalną niezgodnością, więc oszczędźcie sobie tych kategorycznych sformułowań.  Słyszeliśmy o prawie mieszkańców do życia w czystym środowisku. Ale czasami to prawo pozostaje  w kolizji z prawem do pracy, prawem do możliwości  uzyskania środków do życia, prawem do tego, żeby  jeśli się 40 lat pracowało w jakimś zakładzie pracy,  jeszcze te 10 lat dopracować, a nie martwić się, co się  stanie po zamknięciu zakładu. Słyszeliśmy, że Polacy są bezbronni w starciu z państwem i z grupami interesów. Szanowni państwo, tą  grupą interesów są pracownicy zakładów wydobywczych. Słyszeliście głosy chociażby pracowników Turowa, ten Turów jest tutaj przypominany. Tą grupą  interesów są Polacy korzystający ze źródeł energii,  z tego, że mamy stabilny system energetyczny, który  w części jest oparty na węglu. Ale w ciągu ostatnich  lat udało się nam zmniejszyć o kilkanaście procent  to uzależnienie od węgla. Szanowni Państwo! Przypominam, bo też takie  głosy padały, że nowelizacja z początku roku – mówię  o ustawie osiowej – dotyczy wprowadzania możliwości zwrócenia się do sądu o przyznanie środków tymczasowych, żeby można było zawiesić wykonanie  przedsięwzięcia i zapobiec szkodom środowiska. To  są inne sprawy niż te w projekcie, który w tej chwili  omawiamy. I jeszcze raz to podkreślę, chociaż już to  w swoim wstępnym wystąpieniu powiedziałam: chodzi o racjonalną gospodarkę złożem i działanie w ramach obowiązujących koncesji. Powiedziałam to  wyraźnie: to nie są jakieś nowe sytuacje. Jeżeli się  kilkadziesiąt lat eksploatowało złoże, to zdrowy rozsądek wymaga, żeby je wyeksploatować do końca,  a potem zamknąć wydobycie. I proszę państwa, słyszeliśmy tutaj w jednym  z pytań o skardze Greenpeace Polska. Mam nadzieję,  że Greenpeace Polska, którego prezesem zarządu jest  pan Alexander Egit, a w radzie nadzorczej zasiadają  panowie Heinz Reindl, Florian Faber i pani Karin  Küblböck, może zainteresują też kopalnie po stronie  niemieckiej, bo chociażby w odniesieniu do Turowa,  to złoże, w zakresie którego działa kopalnia Turów,  eksploatuje jeszcze dziewięć kopalni: cztery po stronie czeskiej i pięć po stronie niemieckiej. I jedna po  stronie polskiej. A więc myślę, że dobrze by było jednakowo obdarzyć uwagą wszystkie te przedsięwzięcia, o których mówimy. Reasumując, proszę państwa, jak pan minister  słusznie zauważył, same kluby, które tutaj tak grzmią  w odniesieniu do omawianego projektu ustawy, głosowały za ustawą, której część skutków obecnie zmieniamy. A więc zachęcam do zachowania zdrowego  rozsądku. Usłyszałam deklaracje, przynajmniej z niektórych klubów, poparcia przedmiotowego projektu  ustawy, za które dziękuję. Dziękuję bardzo.  

Sprawozdawca
Szanowna Pani Marszałek! Wysoka Izbo! Mam zaszczyt przedstawić sprawozdanie Komisji Spraw Zagranicznych w sprawie trzech poselskich projektów uchwał,  których tytuły wymieniła pani marszałek. Jest to bardzo nietypowa sytuacja. Pierwszy projekt uchwały został złożony przez  Solidarną Polskę i zawarty jest w druku nr 620. Drugi projekt uchwały zawarty jest w druku nr 1213 i został złożony przez posłów Platformy Obywatelskiej.  Trzeci projekt, zawarty w druku nr 1214, został złożony przez posłów Prawa i Sprawiedliwości. Po zapoznaniu się z przedłożonymi trzema projektami ustaw  – bardzo podobnymi – i po przeprowadzeniu konsultacji z wnioskodawcami Komisja Spraw Zagranicznych przygotowała zunifikowany projekt uchwały,  który został przedstawiony w druku nr 1255. Rzeczą nietypową było to, że po wprowadzeniu  drobnych poprawek, w tym redakcyjnych, oraz po  przeprowadzeniu konsultacji z wiceministrem spraw  zagranicznych i ekspertami, ekspertem Komisji Spraw  Zagranicznych oraz paroma analitykami, przedstawiciele wszystkich partii politycznych wchodzących  w skład Komisji Spraw Zagranicznych przyjęli projekt uchwały przez aklamację, nie było żadnych głosów sprzeciwu. W projekcie uchwały z druku nr 1255 wzywa się  Unię Europejską – nie będę czytał całego projektu,  bo jest on długi – i państwa członkowskie Unii Europejskiej, w tym przede wszystkim Republikę Federalną Niemiec jako naszego sojusznika w NATO i partnera w Unii Europejskiej, do wycofania jakiegokolwiek poparcia dla realizacji projektu dotyczącego  gazociągu Nord Stream 2 oraz do podjęcia działań  zmierzających do natychmiastowego i skutecznego  przerwania jego budowy. Wzywamy też Stany Zjednoczone Ameryki jako naszego sojusznika w NATO  do utrzymania oraz rozszerzenia sankcji wymierzonych w podmioty uczestniczące w budowie gazociągu. Unia Europejska i NATO od 30 lat podejmowały  wielorakie wysiłki zmierzające do ułożenia stosunków z Rosją. Wszystkie one zostały potraktowane  przez Rosję jako przygotowanie gruntu dla imperialnej ekspansji, a przyświecające im zasady prawa międzynarodowego zostały przez nią brutalnie podeptane w aktach zbrojnej agresji na Gruzję w 2008 r. i na  Ukrainę w okresie od 2014 r., których skutki w postaci nielegalnych okupacji części ich terytoriów, podobnie jak nielegalnej secesji Naddniestrza oderwanego od Mołdawii, nadal trwają. Eksport węglowodorów jest źródłem finansowania  rosyjskich zbrojeń i jako taki jest istotnym instrumentem agresywnej polityki Rosji względem nie tylko  państw ościennych, ale również innych państw członkowskich Unii Europejskiej. Nord Stream 2 ma na  celu wyłącznie zmianę tras dostaw, a nie ich dywersyfikację. Wyrażamy przekonanie, że akceptacja kontynuacji projektu dotyczącego Nord Stream 2 w opisanych okolicznościach jest przyzwoleniem na prowadzenie przez Federację Rosyjską polityki opartej na gwałceniu międzynarodowych standardów praw człowieka,  naruszaniu integralności państw ościennych i wywieraniu presji na państwa Unii Europejskiej i NATO. W Sejmie Rzeczypospolitej Polskiej w Komisji  Spraw Zagranicznych nie było najmniejszych wątpliwości, że ostry język, jaki zawiera ten projekt uchwały, jest właściwą odpowiedzią na działania rządów  Republiki Federalnej Niemiec i Federacji Rosyjskiej.  Dziękuję bardzo.  

Janusz Kowalski
Szanowna Pani Marszałek! Szanowni Państwo!  Rzeczywiście to jest bardzo ważna chwila dla polskiego  Sejmu, Sejmu, który ma przecież ogromne znaczenie  i zadanie polegające na zabieraniu głosu w ważnych  sprawach i oddziaływaniu również w ten sposób na  stosunki międzynarodowe. Rzeczywiście jest tak, że  w sprawie uchwały dotyczącej Nord Stream 2, a więc  projektu, który dzieli Unię Europejską, dzieli Europę,  dzieli Europę Środkowo-Wschodnią, wszyscy mówimy  jednym głosem. Jest to bardzo ważne, że w Komisji  Spraw Zagranicznych ten projekt został przyjęty przez  aklamację, a więc adresaci naszej uchwały, uchwały  polskiego Sejmu, wiedzą, że sprawa ta jednoczy wszystkich Polaków ponad podziałami politycznymi. Co jest, szanowni państwo, istotą tej bardzo ważnej uchwały polskiego Sejmu, którą podejmiemy, w co  wierzę, przez aklamację i ponad podziałami politycznymi? Istotą jest przede wszystkim troska o bezpie-Projekty uchwał w sprawie gazociągu Nord Stream 2 czeństwo i pokój w Europie, ponieważ natura projektu Nord Stream 2 Anno Domini 2021, co jest bardzo  mocno zaznaczone w tym projekcie – w sposób bardzo  merytoryczny uzasadniał to na posiedzeniu Komisji  Spraw Zagranicznych wybitny polski geopolityk pan  prof. Przemysław Żurawski vel Grajewski – w istocie  zwiększa ryzyko wybuchu w bezpośrednim sąsiedztwie Polski nowego konfliktu zbrojnego, ponieważ  z punktu widzenia Moskwy sprawa realizacji kolejnej  nitki Nord Stream 2 i przesyłu 55 mld m3 gazu, jest  związana nie z dywersyfikacją dostaw gazu dla Unii  Europejskiej, ale z zapewnieniem przez Kreml obniżenia kosztów przesyłu gazu w przypadku zwiększenia presji i agresji na Ukrainie, ponieważ będzie  mógł przesyłać gaz drogą północną – nie przez terytorium Ukrainy, ale przez Morze Bałtyckie przy wykorzystaniu kolejnych nitek. Co to oznacza, szanowni państwo? Oznacza to, że  realizacja projektu Nord Stream 2 w istocie otwiera  drogę do agresji Rosji na Ukrainę. Z tym wiąże się moralna odpowiedzialność, szanowni państwo, przede  wszystkim rządu Republiki Federalnej Niemiec, który  realizuje ten projekt z reżimem Władimira Putina, w sytuacji gdy w ciągu ostatnich 30 lat czy nawet w ciągu  ostatniej dekady można było zaobserwować akty agresji  – w Czechach w roku 2014, w Bułgarii, na obszarze  Naddniestrza, w 2008 r. w przypadku ataku na Gruzję  czy w 2014 r. w przypadku agresji na Ukrainę. Kwestia  przemocy ze strony państwa rosyjskiego i łamania praw  międzynarodowych pokazuje, że musi być jasno powiedziane: stop. Stop. Nie można w żaden sposób uzasadniać projektu,  który godzi w bezpieczeństwo militarne i bezpieczeństwo wielu państw Unii Europejskiej, ani pozwalać  państwu członkowskiemu, jakim jest Republika Federalna Niemiec, na jego realizację. W związku z tym  jest to bardzo ważny projekt uchwały, której adresatem w istocie jest rząd Republiki Federalnej Niemiec,  ale również inni nasi sojusznicy w NATO i w Unii  Europejskiej, przede wszystkim Stany Zjednoczone,  które jednak mają instrument w postaci presji sankcyjnej. I zachęcamy administrację pana prezydenta  Bidena do tego, aby z tych sankcji jednak korzystać,  aby zatrzymać ten projekt, ponieważ jego zakończenie i uruchomienie Nord Stream 2 w pierwszej kolejności uderzy w bezpieczeństwo Ukrainy, uderzy również w bezpieczeństwo Białorusi. W sprawach Białorusi wielu posłów występuje tutaj ponad podziałami  politycznymi. Uderzy też w bezpieczeństwo Polski,  uderzy w bezpieczeństwo państw bałtyckich, będzie  zachętą dla Rosji Władimira Putina do dalszej agresji na Ukrainę.  Dzisiejsza uchwała, dzisiejszy projekt uchwały  anty-Nord-Stream w istocie jest wezwaniem do pokoju w Europie, jest próbą przewidzenia tego scenariusza, który może się wydarzyć – oby się nie wydarzył. Ale ten ważny, ponadpolityczny głos, głos ponad  bieżącymi kwestiami politycznymi wszystkich ugrupowań polskiego Sejmu jest jasny dla całej opinii  międzynarodowej, za co bardzo serdecznie wszystkim chcę podziękować, ponieważ my jako Klub Parlamentarny Prawa i Sprawiedliwości w sposób absolutnie naturalny nawiązujemy do dziedzictwa śp. prezydenta RP Lecha Kaczyńskiego, który przecież w roku  2006 zapoczątkował cały projekt dywersyfikacji dostaw nośników energii do Polski, czyli projekt budowy gazoportu i projekt budowy Baltic Pipe, i który  w 2008 r. wystąpił w obronie integralności i suwerenności Gruzji.   W związku z tym, szanowni państwo, przyjmijmy  ten projekt ponad podziałami politycznymi, za co  bardzo serdecznie dziękuję. I niech to będzie ważny  głos w sprawie pokoju w Europie. Dziękuję uprzejmie.    

Paweł Kowal
Wielce Szanowna Pani Marszałek! Szanowny Panie Ministrze! Panie i Panowie Posłowie! Debatujemy  o sprawie kluczowej z punktu widzenia bezpieczeństwa Polski w kluczowym momencie i zbieramy fakty. Fakty są takie: ten projekt, projekt gazociągu  północnego, jest już praktycznie skończony, ale jeszcze go można zatrzymać. Na ten projekt można ogłosić moratorium, jeszcze jest bardzo dużo możliwości  działania. I to, że my się dzisiaj przyłączamy i że  wspólnie podejmujemy tę uchwałę, nie jest wyrazem  jakiejś ckliwej tęsknoty za tym, żebyśmy razem występowali. To jest nasz głos i nasze wsparcie dla rządu, dla jego działania. Dlatego z niezadowoleniem  przyjmujemy to, że minister zamiast działać, płacze  po gazetach, że mu nie idzie w polityce zagranicznej.  My nie chcemy ministra, który się skarży, że mu  nie wyszło z Amerykanami czy z Niemcami. Chcemy  – i proszę to, panie ministrze, bo znam pana osobiste  zaangażowanie, przekazać panu ministrowi, szefowi  MSZ-u – ministra aktywnego do ostatniego momentu. Wiemy, że dzisiaj trzeba zademonstrować wspólną  determinację, że synergia działań wszystkich partii  i stronnictw w tej Izbie może zatrzymać tej projekt,  który jest groźny dla bezpieczeństwa Polski ,  bo tutaj rzecz idzie o bezpieczeństwo Polski. Dzisiaj  chcemy mieć pewność, że w departamencie stanu są  polscy dyplomaci i przekonują urzędników departamentu stanu i waszyngtońskie think tanki, że nie  wolno dopuścić do uruchomienia Nord Streamu.  Chcemy mieć pewność, że dyplomaci, którzy pracują  u pana ministra, są dzisiaj u Zielonych w Niemczech,  są dzisiaj u chadeków i zabiegają o to, żeby rozwiązać  tę sytuację do ostatniego momentu. Nie chcemy polityki zagranicznej, która polega na tym, że Polska  

Janusz Kowalski
Projekty uchwał w sprawie gazociągu Nord Stream 2 ogłasza, że nam nie idzie. Nie chcemy polityki zagranicznej, która polega na tym, że publikuje się zdjęcia  ze spotkania z prezydentem Stanów Zjednoczonych  w korytarzyku. Ten nasz głos to jest to, że pokazujemy dzisiaj dobrą wolę, mimo że na tej szacownej sali  padają dzisiaj słowa, które mówią o tym, że niektórzy  posłowie mają mentalność zdrajców.  Proszę popatrzeć, panie ministrze, i popatrzcie na  to, koledzy – tylko, jak widzę, dwie osoby z większości  rządowej – nas na to stać. Rozumiemy, co to znaczy  zgromadzić się wokół racji stanu. Potrafimy działać  wspólnie, ale chcemy waszej aktywności, a nie waszego płaczu. Chcemy waszej wizji polityki zagranicznej, a jeśli wam nie idzie, to dajcie sobie pomóc. I dlatego przyjmijcie dzisiaj nasze wsparcie dla tej uchwały, która pochodzi za późno. Nie jako brawa, nie jako  ckliwość – przyjmijcie je jako wezwanie do roboty,  żeby nie było za późno. Proszę pana ministra o to,  żeby w pańskiej wypowiedzi zawarte były szczegółowe informacje na temat aktywności polskiej dyplomacji, jeśli chodzi o uniemożliwienie uruchomienia  Nord Streamu w ostatnim czasie, żebyśmy mieli precyzyjną wiedzę, żebyśmy spali spokojnie, że nasze  wsparcie dla tej uchwały, że nasza wspólna praca nad  tą uchwałą nie idzie na marne, nie jest tylko pustym  gestem, ale jest realnym wsparciem, z którego umiecie skorzystać.   

Maciej Konieczny
Szanowna Pani Marszałek! Panie Ministrze! Wysoka Izbo! Faktycznie rzadko zdarza się w polskim  Sejmie taka zgodność, jaka wystąpiła w przypadku  Nord Stream 2. Komisja Spraw Zagranicznych przez  aklamację przyjęła uchwałę wzywającą naszych sojuszników z Unii Europejskiej, ale także Stany Zjednoczone do zablokowania szkodliwego, niebezpiecznego projektu, jakim jest Nord Stream 2. Zgadzamy się  co do tego, że gazociąg stanowi zagrożenie dla bezpieczeństwa Europy i jest przejawem rosyjskiego imperializmu – tego samego imperializmu, który doprowadził do agresji na Ukrainie i zajęcia części ukraińskich  ziem, tego samego, który doprowadził do wojny w Gruzji, tego samego, który doprowadza do brutalnej polityki wobec białoruskiej i rosyjskiej opozycji. Gazociąg Nord Stream 2 to dodatkowe pieniądze  dla kremlowskiego reżimu na zbrojenia. To także  przewaga Rosji wobec naszych bliskich wschodnich  sąsiadów. Nieprzypadkowo Władimir Putin powiedział, że po tej inwestycji nasi wschodni sąsiedzi,  w tym Ukraina, będą musieli być bardziej grzeczni. Rzadko zdarza się taka zgodność, rzadko zdarza  się, aby rząd miał taki silny jednoznaczny mandat  Sejmu, całego polskiego Sejmu. Chciałoby się powiedzieć: nie zepsujcie tego. Trudno jednak być optymistą, słuchając gorzkich żali ministra Raua, który skarży się, że Amerykanie z nim nie rozmawiają, patrząc  na wątpliwą renomę, jakiej Polska dorobiła się na  arenie europejskiej, wsłuchując się w głosy padające  także ze strony kręgów rządzących w takim tonie,  jakby sprawa była już przegrana, jakby został nam  do rozegrania już tylko mecz o honor, jakby sprawa  była przesądzona i jedyne, co nam pozostało, to obwinienie Niemców za zaistniałą sytuację. Oczywiście  Niemcy mają swoje na sumieniu, ale rozdzieranie  szat i obwinianie kogokolwiek nie wystarczy, żeby  zapewnić Polsce i naszej części Europy bezpieczeństwo. Może gdybyśmy nie tracili regularnie okazji do  wykazania solidarności z naszymi najbliższymi partnerami, ostatnio przy okazji podatku od korporacji,  to chętniej by z nami rozmawiali. Może gdybyśmy nie  uchodzili w Europie za państwo łamiące prawo, to  łatwiej byłoby nam nakłonić Niemców do przestrzegania europejskiego prawa. Może gdybyśmy częściej  patrzyli w kierunku północy, w kierunku naszych  nordyckich sąsiadów zamiast stawiać wszystko na  egzotyczny sojusz z prorosyjskim rządem Wiktora  Orbána, ta polityka zagraniczna wyglądałaby lepiej.  Niestety budowane przez polski rząd relacje zagraniczne są zupełnie oderwane od materialnych interesów naszego kraju. Polski rząd ściska się z Wiktorem Orbánem, najbardziej prorosyjskim prezydentem Europy. Powstać ma nawet specjalna frakcja  z Parlamencie Europejskim składająca się z Kaczyńskiego, Orbána, włoskich faszystów i francuskiej radykalnej prawicy. Tuż przed wizytą w Europie Joe  Bidena Polska postanowiła stanąć okoniem w sprawie globalnego podatku od korporacji. To jest w ogóle świetny pomysł, ale poza tym bardzo ważny dla  nowej administracji amerykańskiej. Trudno się dziwić, że taka polityka zagraniczna, bazująca na sympatiach, antypatiach i obsesjach rządzącej prawicy,  dramatycznie zawodzi w najtrudniejszych momentach, takich jak ten, kiedy decyduje się przyszłość  Nord Stream 2. Jeszcze jedna rzecz tu powinna paść. W kwestii  Nord Stream 2 chodzi także o klimat. Ta ogromna  inwestycja w gaz ziemny, a więc jakby nie było paliwo  kopalne, to niezwykle niebezpieczny sygnał ze strony  naszych zachodnich sąsiadów. Niemcy lubią się przedstawiać jako awangarda zielonej rewolucji energetycznej. Jednocześnie dezaktywują swoje elektrownie  atomowe i sięgają po gaz, który nie jest ani zielony,  ani bezpieczny. Odchodzą więc od zielonego źródła  energii, energii z atomu, aby stać się europejskim  centrum spalania i dystrybucji rosyjskiego gazu.  Sprawa Nord Stream 2, ta rosyjsko-niemiecka umowa ponad naszymi głowami, powinna być więc dla  Polski jeszcze jednym ważnym sygnałem. Sygnałem,  że odejście od paliw kopalnych w stronę zielonych  

Paweł Kowal
Projekty uchwał w sprawie gazociągu Nord Stream 2 źródeł energii, a więc odnawialnych źródeł energii  i energetyki jądrowej, to nie jest tylko kwestia klimatu, ale niezależności i bezpieczeństwa energetycznego Polski. Naprawdę dużo rzeczy w tej kwestii można było  zrobić lepiej. Nie ma co udawać, sytuacja Polski w tym  momencie jest ciężka. Gazociąg jest na ukończeniu.  Amerykanie niestety wyraźnie odpuścili. Równolegle  została wstrzymana budowa Baltic Pipe. Nie jesteśmy w kwestii Nord Stream 2 w o wiele lepszej sytuacji niż nasza reprezentacja na Euro po meczu ze Słowacją, ale oczekujemy od polskiego rządu jednego:  grania do końca, a nie bezradnego machania rękami  i narzekania na sędziego. Polska Lewica jednoznacznie sprzeciwia się budowie  i funkcjonowaniu gazociągu Nord Stream 2. To ważne,  aby w tej konkretnej kwestii cały polski Sejm mówił  jednym głosem. Dlatego też oczywiście głosujemy za tą  ważną, potrzebną i dobrą uchwałą. Dziękuję.   

Władysław Teofil Bartoszewski
Szanowna Pani Marszałek! Panie Ministrze! Wysoka Izbo! Jest to tak naprawdę skandaliczny projekt  polityczny, który jest efektem, nazwijmy to po imieniu, korupcji politycznej. Pan Gerhard Schröder,  kanclerz Republiki Federalnej Niemiec, podpisuje  porozumienie z Federacją Rosyjską na budowę Nord  Stream, po czym przegrywa wybory parlamentarne  2 tygodnie później i przyjmuje bardzo wysoko płatną  pracę de facto dla Gazpromu. Przyjmuje tę pracę  i utrzymuje się tam do tej pory. Jak to nie jest korupcja polityczna, to nie wiem, co nią jest. Jest to projekt,  który godzi w interesy bezpieczeństwa energetycznego Polski, godzi w interesy polityczne Polski, Ukrainy, państw bałtyckich, ale również państw nordyckich, chociaż jeden z parlamentarzystów fińskich  również dał się przekupić Rosjanom i prowadził lobbing. Teraz pracuje dla Nord Stream 2 AG. Problem został podniesiony przez moich kolegów  posłów. Polega on na tym, że gdyby nasza służba zagraniczna i nasze służby, trzeba powiedzieć, funkcjonowały sprawnie, to nawiązalibyśmy alianse i porozumienia  z wieloma państwami Unii Europejskiej, w tym nordyckimi, takimi jak Szwecja przede wszystkim, żeby przeciwko temu projektowi walczyć. Nasze zdolności dyplomatyczne, jeśli chodzi o Niemcy, są w tej chwili żadne.  W Berlinie nikt z naszym ambasadorem nie rozmawia  z powodów wszystkim wiadomych.  Panie Ministrze! Akurat mam niezłe stosunki  w Niemczech. Przez polityków niemieckich jestem informowany, co uważają na temat naszej dyplomacji  w tymże kraju. I nie mamy tam w tej chwili żadnej  zdolności przekonywania polityków z partii rządzących. Jest to oczywiste zaniedbanie z tego powodu, że  ten projekt narusza również prawo europejskie, dlatego że niemal na całej długości, jak pan minister wie,  gazociąg ten jest również niezgodny z zasadami rozdziału działalności przesyłowej od działalności wydobywczej i obrotu gazem ziemnym, przez co surowiec  importowany tą trasą będzie w uprzywilejowanej pozycji, konkurencyjnej względem gazu sprowadzanego  trasami, na których przestrzegane jest prawo Unii Europejskiej, w szczególności zasady dotyczące kalkulacji  taryfy przesyłowej i dostępu stron trzecich, wynikające  z tzw. trzeciego pakietu energetycznego. I to jest argument, który dyplomacja polska powinna podnosić, podnosić go również w TSUE. Mieliśmy tam pewne sukcesy w związku z ograniczeniem przepustowości OPAL-u,  i to było bardzo dobre. Natomiast to są argumenty,  które należy podnosić. Tak jak Czesi podnoszą argumenty przeciwko Turowowi, tak my powinniśmy podnosić argumenty przeciwko Nord Stream 2. To jest  wyjątkowo szkodliwa inicjatywa, która rozbija solidarność energetyczną Unii Europejskiej. To jest krótkowzroczna polityka Niemiec, które uzależniają się do  mniej więcej 70% od gazu z Rosji, i to jest dla Polski  bardzo niedobre.  Tak jak moi koledzy, poprzedni mówcy wzywam  MSZ i polski rząd do intensywnej pracy w wielu państwach, żeby zatrzymać np. proces certyfikacji tego  gazociągu. Jeżeli on zostanie skończony, to żeby  przystopować certyfikację tego projektu, bo bez tego  gaz nie popłynie przez ten gazociąg. Dziękuję bardzo.    

Mirosław Suchoń
Bardzo dziękuję. Szanowna Pani Marszałek! Panie Ministrze! Wysoka Izbo! Znaleźliśmy się w niezwykle ważnym dla  europejskiej solidarności momencie dziejowym. Dziś  od naszych partnerów w Unii Europejskiej, w NATO,  w stolicach demokratycznego świata oczekujemy głębokiego namysłu i zrozumienia, zrozumienia sytuacji, w której podejmowane decyzje nie tylko będą  ważyć na powszechnym bezpieczeństwie energetycznym kontynentu, ale i mogą doprowadzić do powstania nowego muru, takiego muru, który wspólnie  burzyliśmy ponad 30 lat temu. Tylko ten nowy mur,  

Maciej Konieczny
choć budowany przez naszych przyjaciół z Niemiec,  powstanie w zupełnie innym miejscu. Ten mur podzieli Europejczyków, ten mur przedzieli europejską  solidarność, oddzieli Europejczyków i narody demokratycznego świata od wartości, które połączyły nas  w Unii Europejskiej, w NATO. Za tym murem zostaną kobiety, mężczyźni, dzieci, zostaną ludzie, którzy  też chcą żyć w pokoju. I tym murem jest gazociąg  Nord Stream 2. W istocie jest to narzędzie geopolityczne. Ma on bowiem umożliwić wykorzystywanie  surowców energetycznych, tak jak wykorzystuje się  każdą inną broń, do wywierania presji na rządy państw  demokratycznego świata, by odwracały wzrok od tego,  co będzie się działo za tym nowym murem. A to, co  może się dziać, widzimy dziś na wschodniej Ukrainie  bądź też w cyberprzestrzeni. Dlatego od naszych  partnerów w Unii Europejskiej i w NATO, w stolicach demokratycznego świata oczekujemy głębokiego  namysłu, zrozumienia tej sytuacji i wycofania jakiegokolwiek poparcia dla budowy tego gazociągu oraz  przerwania budowy Nord Stream 2. Wysoka Izbo! Nord Stream to nie tylko narzędzie  geopolityczne. Planowane podwojenie przepustowości tego gazociągu neguje cele naszej polityki klimatycznej i opóźni transformację energetyczną. Warto  więc przy tej okazji przypomnieć wszystkim, że naszym celem, celem Europy, jest redukcja emisji gazów cieplarnianych do 2030 r. i neutralność klimatyczna do 2050 r. Gaz powinien więc być traktowany tylko jako paliwo przejściowe, inaczej zniszczymy  naszą planetę. Trzeba więc dziś także zapytać o przyszłość dzieci, przyszłość kolejnych pokoleń Europejczyków, o świat, w którym przyjdzie im żyć, ponieważ włączenie tak ogromnej przepustowości nie  tylko wzmacnia lobby dążące do niszczenia klimatu,  ale również wzmacnia te ośrodki, które patrzą z niechęcią na zieloną transformację. Tymczasem Polska, Niemcy, ale i cała Europa potrzebują raczej wzmocnienia działań chroniących naszą planetę przed  zniszczeniem.  I wreszcie po trzecie, gospodarka. Ten gazociąg zagraża bezpieczeństwu dostaw i konkurencji na naszych  rynkach gazowych. Biorąc pod uwagę fakt, że w 2020 r.  Unia Europejska importowała w sumie 326 mld m3  gazu, dwie rury gazociągu Nord Stream z przepustowością 110 mld m3 będą odpowiadać za niemal 1/3 importu. Uczyni to z Rosji niekwestionowanego króla  dostaw z ogromnym wpływem na europejski rynek  gazu. To zagrozi także naszym przedsiębiorstwom  w byciu konkurencyjnymi na świecie. Z przytoczonych przeze mnie powodów jako posłowie Koła Parlamentarnego Polska 2050 podpisaliśmy już apel o moratorium na prace nad Nord Stream 2. Ten apel skierowany był do Rządu Federalnego Niemiec i niemieckich partii demokratycznych.  Jednak na koniec chcę, aby nasz apel wybrzmiał  jeszcze raz. Wzywamy rząd do podjęcia wszystkich  działań, które doprowadzą, po pierwsze, do wstrzymania poparcia dla tego szkodliwego dla Polski, dla  naszego regionu i dla całej Europy projektu, po drugie, do zatrzymania budowy tego gazociągu. I dziś od  naszych partnerów w Unii Europejskiej, w NATO i we  wszystkich demokratycznych stolicach na całym świecie oczekujemy głębokiego namysłu, oczekujemy refleksji, oczekujemy zrozumienia sytuacji, w jakiej znaleźliśmy się my i cała Europa, i wycofania poparcia  dla budowy tego gazociągu oraz przerwania budowy  Nord Stream 2. Dziękuję bardzo. 

Robert Winnicki
Pani Marszałek! Wysoka Izbo! Nord Stream to  energetyczny odpowiednik paktu Ribbentrop-Mołotow. Takie są fakty. I ten energetyczny odpowiednik  paktu Ribbentrop-Mołotow jest realizowany przez  Republikę Federalną Niemiec zarządzaną od kilkunastu lat przez kanclerz Angelę Merkel. Jest realizowany przez Niemcy – takich przyjaciół posiadają  przez wiele lat rządzący Polską z Platformy Obywatelskiej. Jest realizowany bez sprzeciwu Unii Europejskiej, mimo że Donald Tusk był szefem Rady Europejskiej. Jest realizowany brutalnie przez Niemcy,  tak, demokratyczne, liberalne Niemcy, którymi tak  lubicie się podpierać w debacie publicznej, w ich własnym, narodowym, dobrze pojętym interesie i przeciwko interesowi Polski, ale i całego regionu, we współpracy z autorytarną Rosją. Dokładnie tak jest. I zdajcie sobie wszyscy z tego sprawę, wy, którzy  tak często w walce z polskimi interesami powołujecie  się na dobro Europy, na jedność, na solidarność europejską – solidarność europejska leży na dnie Bałtyku. Tam leży solidarność europejska i tak wygląda  solidarność europejska. Taka jest prawda. I tak wygląda europejska polityka klimatyczna – na dnie Bałtyku, w rurze. Są absurdem, są opowieścią dla maluczkich, są opowieścią dla naiwnych wszystkie bajania o solidarności europejskiej. Ona nie istnieje, jest  twarda gra interesów narodowych – wszystkich, którzy w tym uczestniczą. Ten energetyczny pakt Ribbentrop-Mołotow jest  również realizowany dlatego, że bezrozumne rządy  ostatnich lat postawiły wszystko nie tylko na Stany  Zjednoczone, ale na jedną ekipę w Stanach Zjednoczonych, na ekipę Trumpa. I z całym szacunkiem,  panie pośle Kowalski, ale kiedy pan wymienia jako  autorytet Żurawskiego vel Grajewskiego, tego samego, który w zeszłym roku napisał wprost, że trzeba  postawić na ekipę Trumpa i zignorować wszystkie  inne opcje, to jest to właśnie poziom wyobraźni, sze

Mirosław Suchoń
Projekty uchwał w sprawie gazociągu Nord Stream 2 rokość horyzontów zaplecza PiS-owskiego w tym  zakresie.  I dzisiaj co? Dzisiaj Biden przyjeżdża, potrzebuje  Niemiec do układanki przeciwko Chinom i tak oto  rzuca polskimi interesami i interesami całego regionu.  W nosie to ma. To jest właśnie efekt jednowektorowej  polityki proamerykańskiej i jednowektorowej polityki  proniemieckiej. Żaden efekt. Polskie elity z Platformy  i z PiS, nadwiślańskie elity, się skompromitowały  – skompromitowały się brakiem wyobraźni.  W 2016 r. tutaj, na sali kolumnowej, ogłaszaliśmy  program „Suwerenny naród” – suwerenność polityczna, suwerenność na arenie międzynarodowej. Pisaliśmy jasno, że determinantą najważniejszą naszej  pozycji na arenie międzynarodowej będą w najbliższych latach dwa czynniki: rywalizacja amerykańsko-chińska i wzrost znaczenia Niemiec i Rosji. To  opisaliśmy 5 lat temu, ogłaszaliśmy i staraliśmy się,  by hasło: polityka wielowektorowa, czyli polityka,  gdzie widzimy i Waszyngton, i Pekin, a nie tak jak  pan minister Rau – po 5 latach w panice jedzie do  Pekinu, bo się nagle odmieniła karta w Waszyngtonie Któż się mógł spodziewać, że się odmieni karta  w Waszyngtonie, Jezus Maria, kto się mógł spodziewać? No, każdy, kto miał głowę na karku, mógł się  spodziewać, szanowni państwo. Myśmy już 5 lat temu o tym pisali: Nie zamykać  drogi do wektora chińskiego. Pamiętać, że Niemcy i Rosja pozostają najważniejszymi graczami na arenie europejskiej. Nie stawiać wszystkiego na jedną kartę,  unijną czy amerykańską. Prowadzić szeroką politykę  wielowektorową między tymi stolicami, między tymi  mocarstwami, między Pekinem a Waszyngtonem, między Berlinem a Moskwą, bo to jest realny wektor. Gdzie jest dzisiaj Międzymorze?  Gdzie jest dzisiaj Wyszehrad? Gdzie są te wszystkie jagiellońskie złudzenia i mity? Nie ma ich. Jest w Turowie.  To wszystko to jest polityka bajań, to wszystko to  jest polityka romantycznych mitów. Czas skończyć  z tymi romantycznymi mitami i zobaczyć, jak wygląda realna polityka międzynarodowa. A realna polityka międzynarodowa to ciągle egoizm narodowy, interes narodowy poszczególnych państw, to twarda,  brutalna gra każdego z każdym, niezależnie czy jest  demokratyczny, autorytarny, postkomunistyczny, liberalny czy jakikolwiek inny. I zacznijmy wreszcie  rozmawiać w tym parlamencie o polityce zagranicznej za pomocą tych kategorii, i zacznijmy wreszcie  otwierać oczy, zamiast żyć złudzeniami. Dziękuję. 

Tomasz Piotr Nowak
Pani Marszałek! Panie Ministrze! Wysoka Izbo!  Nord Stream 2 i jego dokończenie to jest dowód na  słabość polityki zagranicznej rządu PiS, szczególnie  wobec Unii Europejskiej. Chciałbym zadać panu ministrowi pytanie: Jakie koalicje budowaliście przez  te lata, ażeby zatrzymać Nord Stream 2? Czy byliście  przerażająco samotni, czy też robiliście jakiś układ  pomiędzy krajami, stawiając na bezpieczeństwo energetyczne całej Europy? Bowiem tak naprawdę Nord  Stream 2 powoduje, że bezpieczeństwo energetyczne  całej Europy może być zagrożone. Czy wprowadzaliście do negocjacji partnera ukraińskiego po to, żeby  pokazać interes wspólny tej części Europy i gwarancje tego, żeby Ukraina nie była wyłączona w ogóle z tej  części przesyłowej, jeśli chodzi o ropę?  Tak  że pytanie o tę wielką samotność czy też o sprawność  negocjacyjną. Dziękuję bardzo.  

Marek Krząkała
Szanowna Pani Marszałek! Panie Ministrze! Wysoka Izbo! Nikt na tej sali nie ma wątpliwości, że  projekt budowy drugiej nitki Gazociągu Północnego  jest szkodliwy i zagraża bezpieczeństwu energetycznemu nie tylko Ukrainy, ale i całej Unii Europejskiej.  Nie zmienia to faktu, że działania rządu są mocno  spóźnione. Dzisiaj nie przerwiemy jego budowy, ale  możemy się domagać, by gazociąg nie został uruchomiony, a jeżeli tak się nie stanie, by korzystanie z niego było oparte na przestrzeganiu dyrektyw gazowych  i unijnego prawa. Ale chciałem zapytać pana ministra o inną kwestię. Za 2 dni będziemy obchodzić 30. rocznicę podpisania traktatu o dobrym sąsiedztwie i przyjaznej  współpracy. Źle by się stało, gdyby te 30 lat było postrzegane jedynie przez pryzmat Nord Stream 2. Dlatego proszę pana ministra o odpowiedź na piśmie na następujące pytania. Jaka jest ocena Ministerstwa Spraw Zagranicznych realizacji postanowień traktatu na przestrzeni 30 lat? Które wspólne   projekty gospodarcze, społeczne i polityczne udało się zrealizować? Jaka jest ocena i skuteczność prac, zwłaszcza w ostatnich latach okrągłego  

Robert Winnicki
Projekty uchwał w sprawie gazociągu Nord Stream 2 stołu powołanego do tego, by rozwiązywać problemy  między naszymi krajami? I wreszcie jakie są strategiczne kierunki przyszłej współpracy polsko-niemieckiej? Bo w tej materii widać deficyt informacji. Dziękuję.  

Beata Maciejewska
Dziękuję bardzo. Pani Marszałek! Wysoka Izbo! Rzeczywiście muszę się zgodzić z moimi przedmówcami, że jeśli chodzi  o naszą dyplomację, to ona ciągle szwankuje i budowa  tej nitki gazociągu jest ze szkodą dla Polski, ale sami  sobie także szkodzimy, i to jeśli chodzi zarówno o nasze stosunki w Unii Europejskiej, w ogóle teraz także już na świecie, jak i o politykę energetyczną. Chcę powiedzieć, przypomnieć przy okazji tej dyskusji o tym, że bezpieczeństwo energetyczne możemy  zapewnić sobie wtedy, kiedy będziemy dostarczać Polkom i Polakom energię z tego źródła energetycznego,  które już mamy: ze słońca i z wiatru, kiedy będziemy  stosować się do tych przepisów i tych wskazań Unii  Europejskiej, które są dzisiaj dla nas kluczowe. Zamiast angażować się w spory, które są już dzisiaj  bardzo spóźnione, zamiast marzyć  o wielkich inwestycjach, które będą zastępować bloki węglowe, zajmijmy się tymi źródłami energii, które dzisiaj są najbardziej skuteczne dla naszych kieszeni i dla  ochrony klimatu. Dziękuję. 

Artur Łącki
Pani Marszałek! Wysoka Izbo! Na początku powiem, że będę głosował za tą uchwałą, ale chciałem  podzielić się pewną refleksją: Czy my przypadkiem  nie jesteśmy wielkimi hipokrytami? Turkish Stream,  turecki potok, gazociąg biegnący z Rosji do Turcji  dnem Morza Czarnego, omijający Ukrainę. Już w tym  roku do krajów Unii Europejskiej i NATO, takich jak  Turcja, Grecja, Macedonia Północna i Bułgaria, Rosja przesłała 12 mld m3 tego gazu. Za chwilę prześle  16 mld, bo do tego dojdą Węgry, Słowacja i Czechy.  Pytam się, czy do tej uchwały dołączymy Turkish  Stream, czy nie dołączymy, bo tutaj akurat są Turcy  i Węgrzy, nasi jedyni sojusznicy. Teraz pytanie retorycznie, panie ministrze, a właściwie nie retoryczne, bo chciałbym uzyskać odpowiedź. Pytanie jest takie. Rozumiem, że pierwszy  plan jest taki, że robimy wszystko, żeby Nord Stream  2 nie wystartował. A jaki jest plan B , jeśli  wystartuje? Co nasza dyplomacja zrobi, jeśli ten wystartuje? Czy jest ktokolwiek na tej sali, kto teraz  powie, że to nie wystartuje? Wystartuje i pan dobrze  o tym wie. Macie plan B? Nie macie. Powiem jedno: dzięki działaniom polskiego MSZ  nie mamy już przyjaciół. To może wzorem Anglii zacznijmy mieć interesy. Dziękuję bardzo.  

Andrzej Szejna
Szanowna Pani Marszałek! Wysoka Izbo! Nie ma  sporu co do treści tej uchwały, natomiast bądźmy  realistami. Przecież, panie ministrze, pan zna się na  sprawach niemieckich, pisał pan doktorat, przecież  Neue Ostpolitik, polityka energetyczna Niemiec jest  znana od lat 70., tylko wy wszystko robiliście przez  te lata, aby – jak się okazuje – niszczyć politykę energetyczną Polski albo aby w ogóle jej nie było. Dzisiaj  polityka energetyczna to jest core polityki zagranicznej każdego kraju. Tak się składa, że postawiliście  na Trumpa, a dzisiaj z Bidenem spotyka się Putin.  Tak się składa, że kopalnia i elektrownia w Turowie  to będzie jeden z wielkich blamażów Polski. Dlaczego? Bo okaże się, że polskie produkty energetyczne  i wszelkie inne będą brudne. To jest ogromnie ważna  dla nas sprawa. Chciałem się pana zapytać: Czy ma pan jakikolwiek pomysł na zmianę polityki energetycznej, na  jakąkolwiek zmianę naszych relacji czy to z Niemcami, czy to ze Stanami Zjednoczonymi? I na koniec powiem panu taką ciekawą rzecz. Dzisiaj spotyka się Biden z Putinem. I to jest tak jak w tym  

Marek Krząkała
Projekty uchwał w sprawie gazociągu Nord Stream 2 żarcie o szczurze  i chomiku. Otóż tak się  składa, że dzięki dobrej policy to polityka zagraniczna Rosji okazuje się być chomikiem, a polityka zagraniczna PiS robi z nas szczura politycznego na arenie  międzynarodowej. Dziękuję. 

Tomasz Olichwer
Pani Marszałek! Wysoka Izbo! Oczywiście zgadzam się z meritum tej uchwały oraz cieszę się, że  wszyscy wnioskodawcy ponad podziałami wypracowali wspólne stanowisko, lecz czytając wcześniej uzasadnienie pierwszego projektu, podpisanego przez  posłów głównie Solidarnej Polski, przecierałem oczy  ze zdumienia. Piszecie w nim, zresztą całkiem słusznie, że projekt Nord Stream 2 w swoich założeniach  podważa zasadę europejskiej solidarności energetycznej oraz przeczy regułom konsultacji i współpracy  w ramach Unii Europejskiej. Przypominacie również  wyrok TSUE w sprawie gazociągu OPAL. Na koniec,  również słusznie, sugerujecie państwo, że Niemcy  w imię europejskich zasad winny natychmiast porzucić partykularne interesy i zacząć kierować się przede  wszystkim interesem Unii Europejskiej jako wspólnoty państw członkowskich. Wszystko pięknie, tylko nasuwa się pytanie: Skąd  u was taka zmiana narracji i szacunek do wartości europejskich? Przecież jeszcze nie tak dawno podważaliście państwo każdy wyrok TSUE , a o prawie  wszystkich waszych działaniach trudno było powiedzieć, że są prounijne. Ale to dobrze wróży na przyszłość. Idzie wreszcie dobra zmiana.  

Jan Warzecha
Pani Marszałek! Panie Ministrze! Wysoki Sejmie!  Miło słyszeć, że w wielu kwestiach jesteśmy zgodni.  Miło było słuchać pana posła Władysława Teofila  Bartoszewskiego. Na pewno wiele wspólnych przemyśleń. Wszyscy chcemy poprzeć uchwałę krytykującą  Nord Stream 2, wiedząc o tym, że jest szkodliwy dla  suwerenności Unii Europejskiej, dla jej solidarności  i że będzie to element szantażu.  Przykro było słuchać wypowiedzi niektórych z państwa krytykujących rząd, że rzekomo mało robi, nic  w tej kwestii nie robi, że rzekomo mamy ambasadora,  który przez Niemców nie jest podziwiany. Drodzy  państwo, jeśli ktoś broni swoich interesów, nigdy nie  będzie lubiany, podziwiany przez drugą stronę i tak  jest z panem ambasadorem Niemiec. Chciałem zapytać, panie ministrze, chciałbym,  by pan w swoim wystąpieniu powiedział   o współpracy przewodniczącego Parlamentu Europejskiego Donalda Tuska z rządem w sprawie zablokowania tego szkodliwego rurociągu Nord Stream 2.  Dziękuję bardzo. 

Dariusz Rosati
Szanowna Pani Marszałek! Wysoka Izbo! Panie  Ministrze! Oczywiście wszyscy poprzemy tę uchwałę,  bo jakie mamy wyjście w tej sytuacji, ale nie sposób  nie zadać sobie pytania, jak mogło do tego dojść. Jak  mogło dojść do sytuacji, w której polski minister spraw  zagranicznych skarży się, że o wycofaniu sankcji amerykańskich dotyczących Nord Stream 2 dowiedział się  z mediów? Panie ministrze, co robiła polska dyplomacja? Co robią te dziesiątki ludzi zatrudnionych  przez was w placówce w Waszyngtonie? Co robi nasza  ambasada w Berlinie? Jak mogło dojść do tego, po  pierwsze, że ten projekt jest tak dalece zaawansowany, po drugie, że nasz amerykański sojusznik postanowił wycofać się z sankcji? Może wreszcie zadacie  sobie pytanie, jak mogło dojść do tej sytuacji. Słyszę  tu strzeliste akty, w uniesieniu wygłaszane, jak ważna jest obrona polskich interesów i że właściwie  wszyscy tak działają.  Może wreszcie dowiemy się, dlaczego wszystkie drzwi w Waszyngtonie  są dla was i dla waszych urzędników zamknięte,  w Berlinie również i w Brukseli także. Wytłumaczcie  się z tej nieudolności.   

Andrzej Szejna
Projekty uchwał w sprawie gazociągu Nord Stream 2 

Małgorzata Niemczyk
Pani Marszałek! Wysoka Izbo! Obawiam się, że  wasze obecne działanie, to, że macie wszędzie pozamykane drzwi, i nasze szczere poparcie dla tej uchwały, aby zapewnić Polsce bezpieczeństwo, zwiększyć  je, są wam potrzebne tylko po to, aby w reżimowej  telewizji publicznej ogłosić wasz kolejny sukces międzynarodowy. Panie Premierze! Chciałabym, aby pan odpowiedział na pytanie: Czy poznał pan już przyczyny, czy  już pan wie, dlaczego nie jesteście skuteczni w prowadzeniu polityki zagranicznej, dlaczego ciągle ponosicie porażki? Co zrobiliście skutecznego w sprawie  niewybudowania Nord Stream? Brakuje partnerów  Polski do zablokowania tego projektu. Oponowaliście,  protestowaliście? Dzisiejsza sytuacja pokazuje przede  wszystkim, że rząd Polski jest naiwny. Uważaliście,  że wam się to uda samym?  W 1997 r. młody doktorant Władimir Putin napisał, że zapotrzebowanie na energię w Europie stwarza okazję do zbudowania trwałej zależności energetycznej, a od kiedy  rządzicie, Polska traci sojuszników. Mam pytanie: Jaki znaczący sukces polityczny udało wam się osiągnąć? Poza wyjechaniem na San Escobar, bo mam uczucie, że tam większość polityki zagranicznej jest uprawiana. Dziękuję bardzo.  

Agnieszka Hanajczyk
Pani Marszałek! Panie Ministrze! Wysoka Izbo!  Oczywiście wszyscy poprzemy uchwałę, aczkolwiek  będzie to pewne działanie symboliczne, tak jak symbolicznie w miniony piątek popłynął gaz przez pierwszą ukończoną już nitkę rurociągu Nord Stream 2. Chcę zapytać, jak to jest możliwe, że dzisiaj rozmawiamy na ten temat PiS po 5 latach przypomniał  sobie, że mamy do czynienia z ogromnie poważną  sprawą, sprawą budowy Nord Stream 2. I jest kolejny  symbol, a w zasadzie już nawet tego symbolu nie ma,  to polityka zagraniczna. To, o czym dzisiaj rozmawiamy, jest emanacją braku polityki zagranicznej. Nie  słabej polityki, ale jej braku. Świadczy o tym chociażby bezradność w dyplomacji szefa MSZ pana Raua  , który przyznał, że o stanowisku Stanów  Zjednoczonych dowiedział się nie od sojuszników,  a z mediów. Pozycja Polski w sposób oczywisty słabnie również w Unii Europejskiej i w regionie. Szybkie pytanie, bo my oczywiście będziemy głosować, ale jaka jest alternatywa dla jamalskiego gazociągu? Co rząd planuje zrobić, jeśli zostanie wyłączony jamalski gazociąg? Jakie prowadzono w tym  aspekcie działania w ciągu ostatnich lat? Jakie działania przedsięwziął minister Rau w kwestii zagrożenia ze strony Nord Stream 2 i solidarności energetycznej w Unii Europejskiej? Dziękuję.  

Grzegorz Rusiecki
Szanowna Pani Marszałek! Wysoka Izbo! Bezpieczeństwo to kwestia polskiej racji stanu. W tych sprawach zawsze będziecie mogli państwo liczyć na nasze  wsparcie, będziecie mieli państwo w nas partnerów.  Ale czy wasze działania oparte są na partnerstwie?  Wątpliwe sukcesy dyplomacji PiS-owskiej budzą już  nie tylko nasz sprzeciw, ale powodują także realne  niebezpieczeństwo dla państwa. Podstawową zasadą  współpracy, relacji ogólnoludzkich jest szacunek. Jeżeli domagamy się go od innych, to sami najpierw  musimy go okazać naszym partnerom. Jeżeli ten szacunek państwo okazujecie w ten sposób, w jaki dzisiaj  uwidaczniacie – zwracam się do rządu – szacunek dla  tej Izby, a w zasadzie jego brak, bo nie ma na sali ani  premiera, ani ministra spraw zagranicznych, a wszyscy zgadzamy się, że temat, o którym dyskutujemy,  jest niezwykle istotny, to strach pytać, jak wyglądają  szacunek i relacje, jeśli chodzi o naszych partnerów międzynarodowych. Ale w związku z tym chciałbym zapytać, z kim dziś  współpracujemy, kogo pozyskaliśmy dla naszych racji,  kto razem z nami będzie dbał o interes Polski. I drugie  pytanie: Jeśli Nord Stream 2 powstanie, jaki jest awaryjny plan polskiego rządu? Dziękuję.  

Małgorzata Tracz
Pani Marszałek! Wysoka Izbo! Nord Stream 2 stanowi wielkie zagrożenie dla Polski i dla jedności Unii  Europejskiej, stanowi wielkie zagrożenie dla ochrony  klimatu. Projekt Nord Stream 2 uderza w bezpieczeństwo Polski i Europy, służy Kremlowi jako klin do  rozbicia europejskiej solidarności, do skonfliktowania krajów Unii Europejskiej, bo słaba i skłócona  Unia Europejska jest w interesie Moskwy. Nord Stre-Projekty uchwał w sprawie gazociągu Nord Stream 2 am 2 jest bardzo złym projektem dla klimatu. Będzie  na kolejne lata utrwalał dominację paliw kopalnych  w miksie energetycznym, a przecież cała Europa zgodnie z polityką klimatyczną ma odchodzić od paliw  kopalnych w stronę energii ze źródeł odnawialnych,  w stronę ograniczenia emisji o 55% do 2030 r. i neutralności klimatycznej do 2050 r.  Co polski rząd , prócz podejmowania  uchwał, planuje zrobić w sprawie zatrzymania budowy Nord Stream 2? W Niemczech we wrześniu będą  wybory. Czy polska dyplomacja rozmawia ze wszystkimi partiami w Bundestagu o Nord Stream 2, by  wiedzieć, jakie mają stanowiska w tej sprawie? Chodzi o to, by nie przespać kwestii Nord Stream 2 jak  sprawy Turowa.  

Krystyna Skowrońska
Powiem dzisiaj: Wielce Szanowna Pani Marszałek! Panie i Panowie Posłowie! Panie Ministrze! To  prawda, państwo powinni się wytłumaczyć. Państwo  powinni się wytłumaczyć z tego, co robiliście 8 września 2005 r., kiedy rozpoczynano prace nad budową  Nord Stream. Państwo powinniście się wytłumaczyć  z tego, co robiono w sierpniu 2006 r., kiedy w Moskwie podpisywano porozumienie w sprawie umowy  na budowę Nord Stream 2. Państwo powinniście się  wytłumaczyć z tego, dlaczego na tamtym etapie tego  nie zablokowaliście, nie podjęliście skutecznych działań, aby te 1222 km rurociągu nie powstały. Dzisiaj na tej sali wszyscy będziemy głosować za  tą uchwałą, ale państwo zmarnowali rok 2005 , rok 2006, rok 2007. Państwo zmarnowali ostatnie 6 lat. Naprawdę to skandal. To państwo powinni  się tutaj wytłumaczyć z tego, dlaczego nie podjęliście  skutecznych działań dyplomatycznych, dlaczego doprowadziliście do tej sytuacji.  

Jan Szopiński
Pani Marszałek! Wysoka Izbo! Debata nad apelem o zaprzestanie budowy gazociągu Nord Stream  2 w chwili, gdy poinformowano o zakończeniu budowy pierwszej nitki i rozpoczęciu napełniania jej surowcem, jest chyba jednak kompromitująca. Równie  kompromitujące są argumenty, że istnienie gazociągu doprowadzi do zerwania z zasadą dywersyfikacji  dostaw paliw do Europy, gdyż istnienie gazociągu  oraz potencjalnego dostawcy gazu niczego nie zmienia. Czy nie jest tak – chciałbym otwarcie zapytać  – że głównym powodem protestu rządu jest utrata  opłat transferowych oraz pominięcie Polski w chwili  podejmowania decyzji o budowie gazociągu, a nie  wymieniana w dokumentach agresja Rosji na Ukrainę? Trzeba postawić jasno pytanie, dlaczego inwestorzy zdecydowali się na wielokrotnie droższą trasę  morską omijającą nasz kraj. Dziękuję.  

Małgorzata Tracz
Projekty uchwał w sprawie gazociągu Nord Stream 2 strony pana posła Jana Warzechy. W 2008 r. zaangażowanie Donalda Tuska było takie, że mówił, że Władimir Putin to jest nasz człowiek w Moskwie. To było  wówczas zaangażowanie Donalda Tuska w sprawę  budowanego gazociągu, pierwszej nitki Nord Stream  1. To za państwa rządów ta pierwsza nitka Nord Stream 1 – ten pierwszy krok burzący solidarność energetyczną Unii Europejskiej – została oddana. To  państwo nie powstrzymaliście tej inwestycji. A więc  przepraszam bardzo, po pierwsze, jeśli chodzi o kalendarium, wyjaśniam, że to za czasów rządu Platformy Obywatelskiej zbudowano pierwszą nitkę gazociągu i oddano do użytku pierwszą nitkę gazociągu  Nord Stream, więc akurat państwo macie najmniejszy tytuł, żeby w tej sprawie zadawać pytania i podnosić wątpliwości co do skuteczności i efektywności  działań obecnego rządu. To rzecz pierwsza. Kalendarium powstawania nitki Nord Stream 2.  Być może pani poseł tutaj też nie ma precyzyjnej wiedzy. 18 czerwca 2015 r. – to, zdaje się, też jeszcze  państwa rządy, jeśli dobrze pamiętam – podpisane  memorandum między Gazpromem a niemiecką firmą  E.ON, brytyjską firmą Shell, austriacką firmą OMV  na budowę drugiej nitki gazociągu Nord Stream 2. 4 września 2015 r. – państwa rządy. Podpisana we  Władywostoku umowa na realizację gazociągu Nord  Stream 2. Co wówczas robi rząd Platformy Obywatelskiej? Ja pani odpowiem, co robi. Wówczas rząd Platformy Obywatelskiej zajmuje się migrantami i łamaniem solidarności w Grupie Wyszehradzkiej. 22 września rząd Platformy Obywatelskiej podejmuje decyzję  o tym, że wbrew Grupie Wyszehradzkiej akceptuje  decyzję o relokacji migrantów. To jest wówczas temat  dla rządu Platformy Obywatelskiej, a nie umowy i rozpoczynające się działania zmierzające do powstania  Nord Stream 2. A więc kiedy my przejęliśmy rządy pod koniec  roku 2015, to był wówczas moment, kiedy powiedzieliśmy jasno: trzeba zbudować koalicję, bo jesteśmy  osamotnieni. Za państwa rządów właśnie Padło  pytanie, czy zbudowaliśmy koalicję, pan poseł Piotr  Nowak o to pytał. Kiedy przejmowaliśmy rządy, byliśmy osamotnieni, bo Platforma nie potrafiła zbudować żadnej koalicji w tej sprawie. Tymczasem Prawo  i Sprawiedliwość ten problem zinternacjonalizowało.  Okazało się, że można pozyskać aktywny głos krajów  bałtyckich; że można nawet w ostatnim czasie pozyskać aktywny głos Francji, głos jednego z francuskich ministrów; że można nawet wywołać w Niemczech debatę i pozyskać sojuszników, np. w gronie  niemieckich Zielonych bardzo jasno wypowiadających  się w tej sprawie; że można pozyskać życzliwość administracji amerykańskiej. To, że dzisiaj administracja  amerykańska popełnia, w naszej opinii, błąd, i to, że  pan minister Rau publicznie na ten błąd wskazuje,  to nie jest żadne żalenie się, panie pośle, to nie jest  żadne płakanie po gazetach. To jest jasny sygnał, że  nie będziemy zamykać oczu na błędy naszego ważnego strategicznego sojusznika. Bo nie jest tak, że jeżeli ktoś jest naszym strategicznym sojusznikiem, to  my milczymy, gdy chodzi o jego błędy, i udajemy, że  nic się nie dzieje. O tym też trzeba publicznie mówić,  jeżeli ten sojusznik popełnia błędy. Wątków tu było naprawdę bardzo wiele. Chciałem  jednak skoncentrować się na tej uchwale, bo dyskusja Rozumiem, że jest potrzeba wyrażenia różnych  głosów, skrytykowania rządu, zadania różnych pytań. Chętnie bym państwu jeszcze szczegółowo poopowiadał, ale widzę, że ograniczenie czasowe jest bezlitosne. Moją satysfakcją jest jedno, że ze strony tej sali  – i za to pragnę panu posłowi Kowalskiemu, panu  posłowi Kowalowi, państwu posłom, wszystkim, koalicji i opozycji, bardzo serdecznie podziękować, że  z tej sali płynie silny, jednoznaczny, jednolity i ponadpartyjny głos krytykujący tę inwestycję, głos solidarności, bo jest to głos nie tylko w imieniu Polski,  ale solidarności z Ukrainą, z państwami bałtyckimi.  Polska jest krajem solidarności.  Polska jest krajem solidarności i  nie  może godzić się na projekt łamiący solidarność, odtwarzający podziały w Europie, projekt egoistyczny,  realizujący partykularne interesy. Jest to projekt zgłoszony we właściwym momencie, kiedy niestety pojawiają się sygnały o planowanych błędnych decyzjach  ze strony naszego strategicznego sojusznika, w momencie rozczarowującego sygnału ze strony Stanów  Zjednoczonych, w momencie, w którym w Niemczech  jest otwarta debata i zbliżają się wybory. To nie jest  głos spóźniony. Gdyby działania dyplomacji polskiej  były spóźnione, gazociąg Nord Stream byłby już oddany do użytku. Nie jest oddany do użytku i mamy  nadzieję, że nie będzie nigdy uruchomiony właśnie  ze względu na skuteczne i aktywne działania polskiej  dyplomacji. Były pytania o nasze działania. Wiem, że czas minął, pani marszałek, 30 sekund,  jeśli pani pozwoli.  Szanowni Państwo! W ubiegłym tygodniu byłem  w Niemczech, byłem w Bawarii, byłem w Nadrenii  Północnej-Westfalii, miałem okazję krótko rozmawiać  z obecnym kandydatem na przyszłego kanclerza panem premierem Nadrenii Północnej-Westfalii Arminem Laschetem, miałem okazję rozmawiać z szeregiem niemieckich polityków lokalnych i ogólnoniemieckich. Także w zeszłym tygodniu miałem okazję  spotykać się z przedstawicielami fundacji, zarówno  fundacji Adenauera, ważnej fundacji związanej z niemieckim CDU, jak i fundacji Bölla związanej z niemieckimi Zielonymi. Jestem w stałym kontakcie. I jesteśmy  w stałym kontakcie z wieloma niemieckimi partnerami. W tym tygodniu wizyta niemieckiego prezydenta,  w zeszłym tygodniu odbyło się kolegium w Pałacu  Prezydenckim przygotowujące do tej wizyty. Temat  Nord Stream 2 na pewno będzie jednym z kluczowych tematów tej wizyty, ale będzie też wizyta miSekretarz Stanu   w Ministerstwie Spraw Zagranicznych   Szymon Szynkowski vel SękProjekty uchwał w sprawie gazociągu Nord Stream 2 nistra spraw zagranicznych Niemiec na początku  lipca w Warszawie.  Zapewniam państwa: rząd Polski jest aktywny,  ma kontakt ze wszystkimi ważnymi partnerami tak  na niemieckiej scenie politycznej, jak i na scenach  politycznych wielu krajów w Europie i ten temat podnosi wysoko i aktywnie w agendzie. Ale ta uchwała  Sejmu, za którą jeszcze raz państwu serdecznie dziękuję, wzmacnia nasz mandat do rozmowy, zostanie  wykorzystana przez placówki zaraz po przyjęciu, aby  przekazać ją naszym partnerom i powiedzieć o jednolitym, ponadpartyjnym głosie polskiego Sejmu. Za  to państwu bardzo serdecznie dziękuję.  

Władysław Teofil Bartoszewski
Szanowna Pani Marszałek! Panie Ministrze! Oczywiście, że wszyscy na tej sali, cała opozycja, dajemy  rządowi do ręki mocną i zdecydowaną uchwałę, jasno  wyrażającą stanowisko naszego parlamentu w sprawie budowy Nord Stream 2, ale, jak mówił pan poseł  Kowal, wy tego nie zmarnujcie, dlatego że nie chodzi  o to, żeby jeździć wyłącznie do Niemiec i rozmawiać  z partnerami niemieckimi, jakkolwiek by to było  ważne. Tylko zróbcie to, czego nie zrobiliście w latach  2005–2007, a ja akurat byłem tego świadkiem, tzn.  nie nawiązaliście efektywnych kontaktów z potencjalnymi sojusznikami, którzy byli skłonni popierać  nas przeciwko Nord Stream 1.  I to nie było zrobione. Po pierwsze, nie było rozmów z Niemcami, bo wtedy prowadziliśmy politykę  zdecydowanie antyniemiecką, a po drugie, nie wykorzystaliśmy możliwości z innymi potencjalnymi sojusznikami, np., że wymienię jedno państwo, Szwecja, która była gotowa przeciwko temu występować,  ale po cichu, a nie publicznie. W związku z tym nie popełniajcie tego samego  błędu i nie koncentrujcie się wyłącznie na Niemczech. Oczywiście gdyby budowa tego gazociągu  była spóźniona i do rządu weszła partia Zielonych,  co jest całkiem prawdopodobne, byłaby lepsza sytuacja, no ale jest, jak jest. Zwróćcie uwagę na inne  państwa, nie tylko Ukrainę, która nie jest w Unii  Europejskiej, nie tylko państwa bałtyckie. Francja,  o której pan wspomniał  Białoruś. Ale Białoruś nie ma tutaj głosu.  Francja wykorzystała cynicznie Nord Stream 2,  żeby załatwić sobie z Niemcami co innego, to wszyscy  wiemy. Najpierw poparli nas, a potem poparli Niemców.  Zwracam się z apelem, tak jak pan poseł Kowal:  nie zmarnujcie tej szansy. A do pana ministra Kamińskiego z apelem: wykorzystujcie służby, które są  w stanie was ostrzec przed tym, co się dzieje, cośkolwiek wcześniej. I róbcie to skutecznie. Dziękuję. 

Krystyna Skowrońska
Szanowna Pani Marszałek! Chciałam sprostować  mylnie przytoczone przez pana ministra argumenty  z mojej wypowiedzi. Pan minister powiedział, że to za  rządów Platformy Obywatelskiej, że pan premier Donald Tusk nic nie zrobił. Ja przypomnę głosowanie  27:1 i państwa sojusz z Orbánem we wszystkich sprawach prorosyjskich. Decyzje, które były podejmowane  od 2005 r., w 2006 r., pierwsza nitka, druga nitka – to  państwa nieudane negocjacje, to państwa nieudane  działanie. A błędy sojuszników, Stanów Zjednoczonych  – państwo dzisiaj tu, na tej sali, mówicie, że oni popełnili błędy. Wy przyznajcie się do własnych.  Cała sala, cały Sejm poprze tę uchwałę, ale państwo  musicie się wziąć do roboty, o czym mówili pan poseł  Bartoszewski, pan poseł Kowal i pan poseł Rosati. To  jest najważniejsze. I nie wkładajcie innych decyzji Po  prostu nie udało się wam tego zrobić, bo czym innym  się zajmujecie. Dziękuję bardzo.  

Artur Łącki
Panie ministrze, raz chciałbym usłyszeć od pana  konkretną odpowiedź na konkretne pytanie. Bo pan  wstaje i oczywiście zaczyna mówić o tym, że to jest  wina Tuska i w ogóle wszystkich po kolei, tylko nie  wasza. Ja zadałem konkretne pytanie. Nord Stream  2 i Nord Stream 1 się otworzą i my nic już w tej sprawie nie zrobimy. Pytanie: Jaka jest polityka Polski  po tym, jak się Nord Stream 2 otworzy? I chciałbym  dostać odpowiedź na piśmie. A drugie pytanie jest takie Sekretarz Stanu   w Ministerstwie Spraw Zagranicznych   Szymon Szynkowski vel SękOstatnie. Tylko powiem to: Rozbijanie solidarności europejskiej jest wtedy, kiedy Niemcy korzystają z Nord Stream 2, a nie ma rozbijania solidarności europejskiej  wtedy, kiedy Węgrzy korzystają z Turkish Stream.  Zdecydujmy się na coś. Albo walczymy w ogóle  z Rosją i z przesyłem jej gazu, i ratujemy Ukrainę,  albo jesteśmy hipokrytami i przyznajmy to. 

Sylwester Tułajew
Szanowna Pani Marszałek! Wysoka Izbo! Mam  ogromny zaszczyt i honor przedstawić stanowisko  Klubu Parlamentarnego Prawo i Sprawiedliwość  wobec rządowego projektu ustawy o zmianie ustawy  o podatku od towarów i usług oraz ustawy – Prawo  bankowe.  Ta ustawa zawiera siedem artykułów. Art. 1 wprowadza 12 zmian w ustawie o podatku od towarów  i usług. Art. 2 wprowadza trzy zmiany w ustawie  – Prawo bankowe. Art. 3, 4, 5 i 6 to przepisy przejściowe. Art. 7 dotyczy vacatio legis, czyli tego, kiedy  ustawa wejdzie w życie. Ten projekt już właściwie  został dosyć szczegółowo przedstawiony przez pana  ministra. Chciałbym zaznaczyć, że celem proponowanych rozwiązań jest dalsze uproszczenie rozliczania przez podatników podatku od towarów i usług,  chodzi o tzw. pakiet Slim VAT 2, o którym wspominał  również pan minister. Pierwsza inicjatywa o tym  charakterze, czyli pakiet Slim VAT, pomyślnie przeszła proces legislacyjny, te zmiany weszły w życie  jako ustawa z 27 listopada 2020 r. o zmianie ustawy  o podatku od towarów i usług oraz niektórych innych  ustaw, z powodzeniem wprowadzając wiele korzystnych dla podatników rozwiązań.  Chciałbym zaznaczyć, że wprowadzenie w ostatnich latach narzędzi uszczelniających system VAT  oraz związane z tym efekty w zakresie walki z nadużyciami w systemie VAT pozwoliły na weryfikację  rozwiązań dotyczących rozliczania VAT, w niektórych przypadkach obowiązujących od roku 2004.  Celem przeprowadzonego audytu tych rozwiązań  było wyeliminowanie obciążeń administracyjnych  w zakresie rozliczania podatku VAT po stronie podatników. Pakiet Slim VAT 2, o którym dyskutujemy,  wpisuje się również w odpowiedź na postulaty przedsiębiorców, które są kierowane do prezesa Rady Ministrów, do ministra finansów z prośbą o ich uwzględnienie, ale również mówimy tutaj o zapisach, które  przeciwdziałają negatywnym skutkom społeczno-gospodarczym pandemii COVID-19.  Chciałbym również zaznaczyć, że wiele propozycji  wyszło od rzecznika małych i średnich przedsiębiorców. To bardzo ważna instytucja, która wspiera przedsiębiorców w zakresie upraszczania procedur, sprawiania, że rzeczywiście wszystko staje się bardziej  czytelne i jasne.  Co prawda czasu mam mało, ale chciałbym zwrócić uwagę na liczne zmiany, na 12 zmian w ustawie  o podatku od towarów i usług, jak również na trzy  zmiany w ustawie Prawo bankowe, m.in. te dotyczące konsolidacji środków na rachunku VAT, a może  przede wszystkim możliwości przeznaczenia środków  zgromadzonych na rachunku VAT na składki na ubezpieczenie rolników. Rzeczywiście ustawa proponuje  rozszerzenie możliwości przeznaczania środków zgromadzonych na rachunku VAT, będzie można je przeznaczyć na ubezpieczenie rolników, czyli chodzi tu  o składki wnoszone przez podatników prowadzących działalność gospodarczą i odprowadzających  składki do KRUS. Dopuszczenie możliwości regulowania z rachunku VAT również składek ZUS zrównuje sytuacje podatników opłacających składki na  ubezpieczenie społeczne, gdyż obecnie funkcjonujące  przepisy umożliwiały w takim przypadku regulowanie wyłącznie składek ZUS. Ta zmiana ma istotne  znaczenie w konsekwentnym zmniejszaniu ewentualnego ryzyka dotyczącego pogarszania się płynności finansowej podatników wynikającego z ograniczonej dyspozycyjności środków zgromadzonych na  rachunku VAT. W imieniu Klubu Parlamentarnego Prawo i Sprawiedliwość proszę Wysoką Izbę o przyjęcie tego bardzo dobrego projektu ustawy. Dziękuję bardzo. 

Wojciech Saługa
Dziękuję bardzo, pani marszałek. Pani Marszałek! Wysoka Izbo! W imieniu klubu  Koalicja Obywatelska mam zaszczyt przedstawić stanowisko dotyczące projektu ustawy o zmianie ustawy  o podatku od towarów i usług oraz ustawy Prawo  bankowe. Po przemówieniu pana ministra Sarnowskiego chciałoby się bić brawo i powiedzieć: świetnie.  Czy pan minister jednak wie, że przedsiębiorca traci  na wypełnianie różnych deklaracji, zobowiązań podatkowych ponad 280 godz. rocznie i że ta liczba rośnie? Czy pan minister wie, że na liście 36 krajów  OECD jesteśmy na trzecim miejscu od końca, jeżeli  chodzi o skomplikowanie i przyjazność systemu podatkowego, i że spadamy z tej pozycji? W innych rankingach też spadamy. Ustawa o VAT ma razem z rozporządzeniami  1 tys. stron i przedsiębiorcy kompletnie jej nie rozumieją, a jest to główna przeszkoda w prowadzeniu  działalności, bo ludzie mówią: nie stawki Przedsiębiorcy mówią: nie stawki, ale komplikacja, wyjątki,  preferencje. Szczególnie dotyczy to ustawy o VAT,  zniechęca to ludzi do prowadzenia działalności gospodarczej. W 2018 r. urzędy wydały 34 tys. indywidualnych interpretacji przepisów, często ze sobą  sprzecznych. W tym całym gąszczu chyba jedynie  urzędnicy skarbowi potrafią się sprawnie poruszać  albo być może pan minister to potrafi. Ustawa, o której mówimy, tzw. pakiet Slim VAT 2  Zastosowanie wyrazu „slim” to bardzo ciekawy zabieg językowy, bo chodzi odchudzenie, a tu – kolejnych 8 stron i 44 strony: 8 stron przepisów i 44 strony uzasadnienia. Myślę, że piekarz, hurtownik, drobny przedsiębiorca, taki naprawdę zwykły człowiek,  bo przedsiębiorca jest jak każdy z nas, będzie miał duże kłopoty ze zrozumieniem tego. Gdybym był  przedsiębiorcą i zaczął moją przygodę z biznesem od  czytania tych przepisów, na pewno zniechęciłbym się  do prowadzenia działalności gospodarczej, bo są one  napisane bardzo skomplikowanym językiem. Kiedy  się to czyta, to wydaje się, że trzeba być profesorem,  mieć cztery fakultety albo właśnie być biurokratą,  urzędnikiem państwowym, żeby się przegryźć przez  te przepisy. Panie ministrze, szanowni państwo, dla  kogo my tworzymy te przepisy? Kto to ma zrozumieć?  Bo korporacje z prawnikami na etatach, z doradcami podatkowymi, z kancelariami prawnymi, urzędnicy zrozumieją to, ale, tak jak mówię, piekarz, hurtownik czy restaurator będą mieć bardzo duże kłopoty ze zrozumieniem tej ustawy i w ogóle przepisów,  które obowiązują w Polsce. W Polsce za państwa  rządów jest w ogóle tak, że produkujemy tyle prawa  – to są dane chyba z 2018 r. – że żeby przeczytać to  prawo, trzeba czytać 2 godziny dziennie. Potem trzeba to jeszcze zrozumieć, zapamiętać. Nieznajomość  prawa szkodzi. W takiej sytuacji znajdują się później  przedsiębiorcy, jeśli chodzi o kontakty z administracją skarbową. Kilka miesięcy temu z entuzjazmem  pan minister mówił o estońskim CIT. Wtedy też  mówiliśmy, że jest zbyt skomplikowany, za duży, za  dużo jest wyjątków, za długie jest uzasadnienie, że  to powinno być proste. Pan minister zapewniał wtedy, że będzie mogło z tego skorzystać 200 tys. firm.  Jaki mamy efekt? Skorzystało 360. Nie 360 tys.,  tylko 360 sztuk. Dlaczego? Pytamy przedsiębiorców,  dlaczego nie chcą korzystać z tak świetnych rozwiązań, o których mówił pan minister Sarnowski i zapewniał, że będzie świetnie. Nie chcą, bo tego nie  rozumieją. To jest główna bolączka przepisów podatkowych w Polsce. Oczywiście, te rozwiązania, o których dzisiaj mówimy, wydają się bardzo korzystne. Z powodu wyjścia  Wielkiej Brytanii z Unii Europejskiej są wręcz niezbędne. Chcemy wierzyć, że powstały w wyniku interwencji małych i średnich przedsiębiorców. Czy te  rozwiązania spowodują, że mali i średni przedsiębiorcy będą mogli sami rozliczać VAT? Nie, muszą zatrudniać księgowych, kancelarie, prawników, żeby to  wszystko zrozumieć. Problemem jest rozumienie tego  prawa. Jeżeli człowiek nie rozumie prawa, nie może  go stosować, nie chce go stosować i odrzuca je. Niestety prawo, szczególnie ustawa o VAT, jest skonstruowane w niezrozumiały sposób.   Pan minister mówił o 55 tys. błędów w fakturach  i koniecznych korektach. To pokazuje, jaka jest skala tego, o czym tu mówimy. Pani Marszałek! Wysoka Izbo! Jako Koalicja Obywatelska popieramy przedmiotowe zmiany. Będziemy oczywiście dyskutować o nich w komisji i podczas  drugiego czytania, licząc na to, że przepisy, które są  zawarte w ustawie, naprawdę ułatwią przedsiębiorcom funkcjonowanie i rozliczanie podatku VAT. Dziękuję bardzo. 

Tomasz Trela
Brawo, brawo dla pana posła. Oczywiście, że tak. Pani Marszałek! Panie Ministrze! Wysoka Izbo!  Mam przyjemność przedstawić stanowisko Koalicyjnego Klubu Parlamentarnego Lewicy wobec rządowego projektu ustawy o zmianie ustawy o podatku  od towarów i usług oraz ustawy – Prawo bankowe. Zmiany wprowadzane projektem dotyczą ustawy  z dnia 11 marca 2004 r. o podatku od towarów i usług.  Celem proponowanych rozwiązań jest dalsze upraszczanie rozliczenia przez podatników podatku od towarów i usług, tzw. pakietu SLIM VAT 2. Oczywiście  cały ten pakiet wpisuje się w oczekiwania przedsiębiorców. Tak jak mój przedmówca chciałbym głęboko  wierzyć, że państwo odpowiadacie na ich oczekiwania. Wszyscy byśmy sobie życzyli, by przedsiębiorcy  zdecydowanie więcej czasu mogli poświęcić na realizowanie założonych celów, a nie na walkę z biurokracją, którą im państwo fundujecie.  Niewątpliwie takie  projekty i takie zmiany przybliżają nas do tego celu,  dlatego już w tym momencie zadeklaruję wsparcie  i poparcie tego projektu. Oczywiście, każda propozycja i każda poprawka, która będzie wychodziła naprzeciw naszym rodzimym przedsiębiorcom, jest warta zauważenia i zainteresowania, natomiast nie chcę  nadmiernie wykorzystywać czasu.  Wspomnę, że te przepisy mają również cel regulacyjny. Chodzi o wyjście z Unii Europejskiej Królestwa Wielkiej Brytanii. Te podatkowe historie nie są  z tym wprost połączone. Niemniej jednak będzie to  porządkować niektóre sprawy, dlatego też należy zmodyfikować definicję państwa członkowskiego.  Liczę na to, że tego typu projektów ustaw, które  wychodzą naprzeciw oczekiwaniom przedsiębiorców,  będzie więcej, nawet jeśli to drobne kroki. Jeśli ułatwimy im życie, funkcjonowanie, odciążymy ich, jeśli  chodzi o papierologię, to na pewno będą nam za to  wdzięczni. Natomiast jeszcze raz podkreślę, że jeśli  w toku dalszych prac pojawią się jakieś sensowne  rozwiązania – czy to zgłoszone przez kluby parlamentarne, czy przez pana ministra – jesteśmy na nie  otwarci. Dziękuję bardzo. 

Czesław Siekierski
Szanowna Pani Marszałek! Szanowni Państwo!  Z początkiem tego roku zaczął obowiązywać nowy  pakiet zmian w podatku VAT. Miał on na celu uszczelnienie tego podatku oraz wprowadzenie uproszczeń  dla podatników. Praktyka pokazała, że nie wszystko  działa tak jak trzeba, dlatego uznano, że konieczne  są kolejne zmiany. Te zmiany zostały zaproponowane  właśnie w omawianym projekcie. Pan minister mówił  o nich szczegółowo. Ja chciałbym wskazać tylko trzy.  Po pierwsze, umożliwienie podatnikowi rozliczającemu podatek z tytułu importu towarów bezpośrednio w deklaracji podatkowej dokonywania korekty deklaracji w sytuacji, gdyby w pierwotnej deklaracji nie rozliczył w prawidłowy sposób wysokości podatku. Po drugie, ulgi za złe długi. Tutaj chodzi o to, że  wierzyciel będzie mógł skorzystać z tej ulgi na złe  długi, jeżeli wierzytelność zostanie potwierdzona  prawomocnym wyrokiem sądu. Zostanie także przedłużony czas z 2 do 3 lat. Po trzecie, wprowadzono możliwość wydania zgody na uwolnienie środków z rachunku VAT, jeżeli posiadane przez podatnika zaległości  podatkowe zostały odroczone lub rozłożone na raty.  Stworzono także możliwość uproszczenia rozliczeń,  jeśli chodzi o nową sytuację związaną z brexitem.  Jednak chciałbym skorzystać z możliwości odniesienia się do pewnych informacji, pewnych poglądów,  które są związane ze sprawami VAT-owskimi. Rząd  PiS-u często podkreśla swoje zasługi w zakresie ściągalności podatków czy też skutecznej walki z mafiami VAT-owskimi. Jednocześnie deprecjonuje dokonania rządu PO–PSL w tym zakresie. Od listopada  2015 r., kiedy został utworzony rząd PiS, w swoich  działaniach, pracach wykorzystał – i dobrze, że wykorzystał – i wprowadził większość działań, które  wcześniej zostały przygotowane przez rząd PO–PSL  w zakresie przestrzegania przepisów podatkowych  i organizacji administracji podatkowej. Zostały one  przygotowane w resorcie finansów, kiedy ministrem  był Mateusz Szczurek. W kwietniu 2014 r. został  przyjęty dokument pt. „Działania zwiększające stopień przestrzegania przepisów podatkowych i poprawiające efektywność administracji podatkowej na  lata 2014–2017”. Dokument ten określał listę koniecznych działań na lata 2014–2017, definiując dla  każdego projektu cel, planowane narzędzia, adresatów oraz szacowane pozytywne skutki dla sektora  finansów publicznych. Istotną grupę w tym dokumencie stanowiły projekty, których celem był pozytywny wpływ na poprawę ściągalności podatku. Dotyczyły one zarówno usprawnienia samego procesu  egzekucji należności podatkowych, jak i zwiększenia  stopnia dobrowolnego regulowania należności podatkowych. Zaproponowane w dokumencie działania  dotyczyły także wykorzystania systemów informatycznych i baz danych w celu identyfikacji i analizy  zagrożeń, co miało poprawić skuteczność i efektywność działań legislacji podatkowej. Ponadto zaproponowano działania kontrolne, których celem było wykrywanie oszustw podatkowych i wyłudzeń, zwłaszcza podatku VAT. Prowadzone wtedy przez ministra Szczurka działania miały korzystny wpływ na poprawę realizacji  strategicznych celów, jakimi były poprawa ściągalności podatków oraz zwiększenie efektywności administracji podatkowej. Większość zaproponowanych  wtedy przez rząd PO–PSL działań wykorzystał później rząd PiS po objęciu władzy w 2015 r.   I dobrze, że je wykorzystał. Tylko trzeba mówić  o tym, kto je przygotował.  Ja wiem. Ja o tym wiem. W tym czasie w ekipie  ministra Szczurka był pan minister i myślę, że trzeba o tym mówić , bo przyszliście na gotowe  , dobre rozwiązania i efekty przyszły dopiero w waszym okresie. Dobrze, żeście z tego skorzystali, bo są efekty dla państwa polskiego. Dziękuję.    

Mirosław Suchoń
Szanowny panie pośle, zostawił pan okularki, tak  mi się wydaje.  Okulary pan zostawił, tak. Bardzo proszę. Bez  okularów – sam to wiem – ciężko.  Bardzo przepraszam, pani marszałek. Szanowna Pani Marszałek! Panie Ministrze! Wysoka Izbo! Mam zaszczyt przedstawić w imieniu Koła  Parlamentarnego Polska 2050 stanowisko wobec  rządowego projektu ustawy o zmianie ustawy o podatku od towarów i usług oraz ustawy – Prawo bankowe ujętego w druku nr 1236. Wysoka Izbo! W przedstawionym do projektu uzasadnieniu rząd wskazał, iż celem proponowanych  rozwiązań jest uproszczenie rozliczenia przez podatników podatku od towarów i usług. Przedstawione  Wysokiej Izbie rozwiązania nazwano pakietem SLIM  VAT 2. I choć wielkie deklaracje wydają się na wyrost, ponieważ sam projekt nie jest zbyt duży, a na  dodatek zawiera także inne przepisy, to jednak każde rozsądne rozwiązania, w tym ułatwienia dla przedsiębiorstw, uważamy za dobre. Polska 2050 proponuje systemowe podejście do  kompleksowego odbiurokratyzowania, ponieważ sys-tem podatkowy jest zbyt skomplikowany, a obsługa  stanowi zbyt istotny element obciążający podmioty  gospodarcze, co oczywiście ma dla tej gospodarki negatywne skutki. Sam pakiet podzielony jest na kilka  bloków. Na szczegółowe rozpatrywanie projektu przyjdzie czas podczas posiedzenia komisji, natomiast  chciałbym powiedzieć o kilku zmianach ujętych w tym  projekcie. Po pierwsze, wprowadzenie regulacji, która w przypadku eksportu towarów lub wewnątrzwspólnotowej  dostawy towarów określałaby wyraźnie, której dostawie należy przypisać wysyłkę lub transport. Takie  rozwiązanie nie wpłynie na obecnie stosowaną praktykę, jednak zwiększy pewność prawną podmiotów  biorących udział w transakcjach łańcuchowych, co  oczywiście jest dobrym rozwiązaniem. Zmianą na  plus jest także umożliwienie podatnikowi rozliczającemu podatek VAT z tytułu importu towarów bezpośrednio w deklaracji podatkowej dokonania korekty  tej deklaracji w sytuacji, gdyby w pierwotnej deklaracji nie rozliczył w prawidłowej wysokości podatku.  Brak dzisiaj jednoznacznych regulacji w tym zakresie  powoduje wątpliwości prawne podatników i jest przedmiotem wniosków o wydanie interpretacji indywidualnych, co jest zasadniczo wielkim problemem naszego systemu podatkowego. Ważną zmianą jest również wydłużenie terminu  złożenia informacji o poniesieniu pierwszego wydatku na pojazd samochodowy wykorzystywany wyłącznie do działalności gospodarczej podatnika w powiązaniu z momentem złożenia JPK za zakończony  okres. Obecnie podatnik dokonujący nabycia czasami  nie ma możliwości terminowego złożenia naczelnikowi urzędu skarbowego informacji, która umożliwia  odliczenie podatku. Projektowana zmiana poprawia  sytuację podatników w tym zakresie, choć sam system skomplikowanego rozliczenia użytkowania pojazdów to jest zasługa ni mniej, ni więcej, tylko siedzącego tutaj, obecnego rządu.  Projekt zawiera również przepisy dopuszczające  możliwość składania oświadczenia o wyborze opodatkowania nieruchomości w akcie notarialnym. W efekcie podatnicy dokonujący wyboru złożenia tego zgodnego oświadczenia w akcie notarialnym nie będą  mieli odrębnego obowiązku składania oświadczenia.  To oczywiście jest również krok w dobrą stronę.  W projekcie ujęto ponadto inne zmiany dotyczące  terminów odliczeń, uwalniania środków czy korekt deklaracji, o czym szerzej będziemy rozmawiać w trakcie  posiedzenia komisji. Chcę powiedzieć o trzech rzeczach symptomatycznych. Po pierwsze, w projekcie  ujęto szereg przepisów, które kilka lat temu zostały  przepchnięte przez Sejm przez obecny rząd, choć były  sprzeczne z prawem europejskim i bardzo niekorzystne dla przedsiębiorców, takich jak regulacje dotyczące złych długów, o czym wtedy mówiliśmy, panie ministrze. Dziś rząd wycofuje się z tego rakiem, oczywiście  po orzeczeniu Trybunału. Można było wtedy posłuchać  naszych merytorycznych argumentów i w ogóle to odrzucić. Niestety to absurdalne postępowanie, polegające na tym, że najpierw coś przepychacie, a później  wycofujecie, jest symptomatyczne.  Po drugie – mówiłem o tym na początku – jest to  dosyć skromna nowelizacja, a jednocześnie kolejna  zmiana przepisów ustaw podatkowych w tym roku.  Oczywiście uproszczenia są dobre, jednak ilość zmian  i fakt, że raz rząd upraszcza przepisy, a innym razem  je zaostrza, powodują coraz większy chaos w systemie  podatkowym. Pojawia się pytanie systemowe: Czy nie  należy wprowadzić pewnych zasad, które uspokoją  ten legislacyjny pęd?  Wreszcie po trzecie, ważne jest to, czego w tej ustawie nie ma. Zabrakło zdecydowanie szerszych zmian  upraszczających życie naszym przedsiębiorstwom i, co  najważniejsze, przyspieszenia zwrotów podatkowych.  Panie ministrze, biorąc pod uwagę kosmiczny poziom  informatyzacji, którym rząd chwali się na lewo i prawo, oraz – co za tym idzie – łatwy dostęp do danych  , nie powinna już stanowić problemu trwającego kilkadziesiąt długich dni ocena, czy zwrot się  należy, czy nie. Te zwroty podatkowe powinny więc  być zdecydowanie szybsze. Polska 2050 również  o tym będzie chciała rozmawiać w trakcie posiedzenia komisji.  Dlatego w imieniu Koła Parlamentarnego Polska 2050 wnoszę o przekazanie projektu do komisji  w celu dalszych prac. Dziękuję bardzo.   

Dobromir Sośnierz
Na początku trochę niemerytorycznie, ale nie mogę  się powstrzymać, żeby się trochę nie popastwić nad tą  nieszczęsną nazwą. Chciałbym wiedzieć, co, do jasnej  Anielki, w polskim języku urzędowym, w języku urzędowym Rzeczypospolitej znaczy nazwa: SLIM VAT.  Oczywiście określenie SLIM pojawia się tylko w uzasadnieniu, ale nadal jest to oficjalny dokument Sejmu. Od takiego dokumentu oczekiwałbym jednak  językowej powagi. Czy naprawdę jest jakiś powód, dla  którego polskie dokumenty oficjalne muszą być zaśmiecane angielskimi zbędnymi makaronizmami?  To nie jest slang młodzieżowy, to nie jest kolejna reklama telewizyjna nowego designu kołpaków, tylko  jednak to jest źródło prawa. Co gorsza jednak, autor  tego uzasadnienia, zamiast już zostawić to SLIM  w spokoju, brnie dalej i wysila się na próbę wyjaśnienia tego słowa: jako akronim kolejnego sformułowania w pięknej, czystej polszczyźnie, mianowicie: simple, local and modern. Ale wtedy to nie byłby SLIM,  

Mirosław Suchoń
tylko SLAM, co może zresztą lepiej by oddawało istotę, chyba że, spójnik „and” przetłumaczono jako „i”.  Ale dlaczego?    Myślę jednak, że to nie jest przypadek, bo może  jest to dobra ilustracja tego, jak bezsensowny, zawiły,  niekonsekwentny i pełen złych pomysłów z importu  jest nasz system podatkowy. Rzeczywiście skrótowce:  VAT, PIT, CIT też niczego nie oznaczają w polskim  języku urzędowym. Obawiam się, że tego rodzaju  całkowicie zbędne zapożyczenia są niestety odzwierciedleniem naszego kompleksu niższości wobec Zachodu. Chyba uważamy tak, że nasz język nie jest  wystarczająco fajny, fachowy, żeby nazywać nowe  zjawiska po swojemu. Wydaje nam się, że jak jakąś  głupotę powiemy po angielsku, to ona zaraz przestaje być taka głupia. Co innego powiedzieć: szczupły  VAT, a co innego: SLIM VAT, prawda?    Od razu tak powiało Europą. Coś chyba jest na  rzeczy z tym naszym kompleksem. Ale dobrze, dość  już lingwistycznych zmartwień. Sama ustawa to właściwie jest krok w dobrym  kierunku, ale chyba jednak lepiej powiedzieć: kroczek. Mamy do pokonania daleką drogę do normalności. Jesteśmy w środku ciemnej, gęstej dżungli,  przez którą podatnik musi się przedzierać z maczetą  w ręce. Całe wielkie odchudzanie VAT-u to tylko spiłowanie kilku najbardziej dokuczliwych gałązek.  Leksykon VAT-u w 1994 r. liczył 408 stron, teraz liczy  2904, już prawie 3 tys. stron. I to jest prawdziwa skala tej plagi, jaką jest nasz system podatkowy. Gdybyśmy chcieli zrobić odważny krok do przodu, powinniśmy zająć się czymś tak fundamentalnym jak np.  data powstania obowiązku podatkowego. Jest to  całkowicie niedorzeczny pomysł, żeby obowiązek zapłacenia podatku powstawał w momencie wykonania  usługi czy dostarczenia towaru, a nie w momencie  otrzymania zapłaty. Ludzie muszą w wielu sytuacjach płacić podatek od pieniędzy, których nigdy nie  zobaczyli. Przy takich kontraktach, które idą w miliony, to może doprowadzić przedsiębiorcę do zupełnej ruiny. To tylko jeden z wielu absurdów, z którymi  się zmagamy.  No i mój stały zarzut: dlaczego nie siądziecie i nie  napiszecie jednego pakietu poprawiającego tę ustawę? Tylko dłubiecie w niej w kółko: SLIM VAT 1,  SLIM VAT 2, SLIM VAT 3. Po co tak? No usiądźcie,  napiszcie to raz. Sama stabilizacja prawa, sama pewność prawa jest ważną wartością dla przedsiębiorców.  Trzeba radykalnie uprościć ten podatek, zlikwidować  cały bizantyjski system stawek, zwolnień, wyjątków,  wyjątków od wyjątków, wyłączeń od wyjątków od  tamtych wyjątków. My tymczasem tylko właściwie  jeszcze bardziej to komplikujemy, bo ta ustawa znowu dopisuje trochę kolejnych przepisów. Przedsiębiorca ma się zajmować produkcją i usługami, a nie  studiowaniem kolejnych leksykonów. Wtedy może ten  podatek zasłuży sobie wreszcie na jakąś ładną polską nazwę, ładny polski skrótowiec, bo na razie  mimo tych zmian nadal jest to podatek antypolski.  Dziękuję. 

Janusz Cichoń
Szanowna Pani Marszałek! Wysoka Izbo! Panie  Ministrze! W uzasadnieniu powołujecie się państwo,  mówicie o uszczelnieniu systemu podatkowego, o gigantycznym postępie technologicznym w tym zakresie, że w gruncie rzeczy ten postęp umożliwia troszkę ułatwień, jeśli chodzi o rozliczenia podatkowe.  Mam taką refleksję. Gdzie dzisiaj bylibyśmy, jak daleko mogłyby iść te ułatwienia, gdybyście państwo  zrealizowali swoje własne plany, a także kontynuowali to, co w swoich założeniach wam swego czasu  przygotowaliśmy? Mówię tu o rejestrze faktur on-line, rejestrze, który polegałby na uwierzytelnianiu  faktur w rzeczywistym czasie na serwerze ministra  finansów. Przypomnę, że sami deklarowaliście i wyliczyliście, że wdrożenie tego systemu przyniesie 3 mld zł  miesięcznie , że każdy miesiąc jest ważny.  Mieliście wdrożyć ten system w 2016 r., w 2017 r.  Mamy rok 2021. W ubiegłym roku usłyszałem, że  prace trwają.  Jeżeli by to podsumować, to  jest ponad 200 mld zł, które mogłyby być w budżecie  państwa, ale ich nie ma.  Pytanie: Kiedy  wreszcie się znajdą i jakie ułatwienia dzięki temu  zyskają podatnicy? Dziękuję.   

Krystyna Skowrońska
Szanowna Pani Marszałek! Pan poseł Cichoń panu  ministrowi powiedział, jak po 3 mld zł miesięcznie  wypływa z naszego budżetu i jak państwo lekką ręką  

Dobromir Sośnierz
zrobili takie koryto dla 200 mld zł, które wypłynęły  z VAT-u. I ten SLIM VAT, ten szczuplutki VAT, ten   może Vacik, chudziutki VAT, tak jak tutaj mówimy, to państwa wina, bo co rok, nie zrealizując  własnej deklaracji przedwyborczej z 2015 r., nie obniżaliście VAT-u z 23% na 22%. Każdego roku do tych  200 mld zabieracie jeszcze 8 mld z kieszeni każdego  klienta, każdego konsumenta. I to jest skandal. Tym  szczuplutkim, chudziutkim SLIM VAT robicie  tylko drobiażdżki.  O uldze za złe długi będzie mówiła pani poseł  Niemczyk. Ja chciałabym jednak pochylić się nad  jedną rzeczą, którą państwo tak zachwalacie w zakresie split paymentu, tego rachunku do płacenia  VAT-u. Państwo umożliwiacie zapłatę niektórych  zobowiązań. Namawiam pana ministra, aby uzgodnił  również z Komisją Nadzoru Finansowego, aby klientowi można było przy wyliczaniu zdolności kredytowej wyliczać te środki, które ma na oddzielnym rachunku, bo to jest również przeszkoda, która utrudnia działanie przedsiębiorcom. I do tego SLIM VAT-u  chociaż jedną taką doróbkę zróbcie. Dziękuję bardzo.    

Małgorzata Niemczyk
Pani Marszałek! Wysoka Izbo! Jeśli mowa o VAT,  należy poruszyć problem ulgi za złe długi. Problem  każdej firmy, każdego przedsiębiorcy to problem braku płatności. Przedsiębiorcy narzekają. Ktoś nie płaci,  uchyla się. To jest bardzo ważny problem. Kiedy skutecznie rząd PiS ten problem rozwiąże? Zatory płatnicze powodują efekt domina. Przedsiębiorcy od lat  starają się na swój sposób przeciwdziałać temu zjawisku. Ulga za złe długi. Fiskus zdał sobie sprawę z tego  problemu. Przepisy regulują podatników VAT, choć  w sposób niedoskonały. A co z innymi? Kiedy będą  w końcu rozstrzygnięcia, rozstrzygnięcia właściwe?  Proszę o pisemną informację, jak jest oceniane  dzisiaj wprowadzenie tej ulgi i jaka jest efektywność  tego przepisu? Osobno proszę o wyjaśnienia dla podatników  VAT oraz osobno dla firm zwolnionych z VAT-u. Ile wynosi w tej chwili umorzenie  podatku z tego tytułu? W jakiej wysokości są w tej  chwili prawdziwe zadłużenia pomiędzy kontrahentami? Dziękuję.   

Wojciech Saługa
Dziękuję.  Pani Marszałek! Panie Ministrze! Korzystając  z pana obecności muszę dopytać o ten estoński CIT,  ponieważ mówił pan kilka miesięcy temu, dożynając  spółki komandytowe, że będzie alternatywa i będzie  ten estoński CIT. Na 200 tys. spółek, które mogłyby  z tego skorzystać, do końca maja zapisało się 360. Co  się stało, panie ministrze? Czy to jest błąd tej ustawy? Bo my mówiliśmy, że jest zbyt skomplikowana.  Czy przyznajemy się do tego, że jest to zbyt skomplikowane? Będziemy robić jakąś nowelę? Czy zostawiamy to w takiej formie i jest to tylko jakiś element  komplikowania tego prawa i gmatwania przedsiębiorcom w mózgach? Co dalej, panie ministrze, z tym  estońskim CIT-em? Przepraszam, że przy ustawie  o VAT, ale to bardzo ważny temat, bo to miało po  prostu ułatwić pracę polskim przedsiębiorcom i otworzyć przedsiębiorcom szeroko wrota na świat. Mieliśmy podbijać rynki  dzięki tak świetnej  ustawie, jaką miał być ten estoński CIT. Dziękuję.  

Dariusz Olszewski
Dziękuję. Szanowna Pani Marszałek! Szanowny Panie Ministrze! Wysoki Sejmie! Dziękując za zmiany wprowadzane w ustawie, chciałbym zauważyć, że w dobie  cyfryzacji i wprowadzania nowoczesności w wielu  aspektach życia społecznego i gospodarczego zgodnie  z wymogami i oczekiwaniami społeczeństwa XXI w.  należy unowocześnić przepisy dotyczące odliczania  podatku VAT od środków transportu, zwłaszcza od  zakupu samochodów osobowych na cele działalności  gospodarczej, i rozliczania kosztów ich użytkowania.  Każda osoba prowadząca działalność gospodarczą  powinna mieć swobodę w wyborze środka transportu,  jaki uzna za najlepszy do wybranego przez siebie zakresu działalności, a jeśli jednocześnie jest płatnikiem  podatku VAT, winna mieć prawo do pełnego rozliczania tego podatku z tytułu zakupu pojazdu i jego użytkowania. Krótkie pytanie: Czy i kiedy rząd przewiduje  zmiany w sprawie przeze mnie poruszanej? Dziękuję  bardzo.  

Jan Szopiński
Pani Marszałek! Wysoka Izbo! Rząd zgodnie z projektem przewiduje przykładowo karanie polskiego  podatnika za błędy powstałe po stronie dostawców,  czyli wystawców faktur. Czy polski podatnik mający obowiązek pomniejszania naliczonego podatku VAT z tytułu korekty  faktury otrzymanej rok od chwili otrzymania tej faktury w wyniku powstałej niedopłaty będzie obciążony odsetkami karnymi za cały ten okres? I przeciwnie: Czy w przypadku nadpłaty podatku VAT powstałego w wyniku błędnie wystawionej, a następnie  skorygowanej faktury podatnik otrzyma rekompensatę ze strony Skarbu Państwa? Szanowne Panie i Szanowni Panowie Posłowie!  Przedsiębiorcy z Kujaw i Pomorza pytają, jak mają  się poruszać w gąszczu tak niezrozumiałych i nielogicznych dla zwykłego obywatela przepisów. I chciałbym też zapytać: Jak mikroprzedsiębiorstwa mogą zastosować się do proponowanych przepisów bez ponoszenia ogromnych  kosztów  na doradztwo podatkowe? Dziękuję. 

Dariusz Rosati
Szanowna Pani Marszałek! Wysoka Izbo! Panie  Ministrze! Szczyci się pan, że projekt ustawy wychodzi naprzeciw oczekiwaniom przedsiębiorców, że  upraszcza im życie. Chciałem w związku z tym zapytać: Czy zechciałby pan jeszcze pójść pół kroku dalej  i np. skrócić termin zwrotu VAT z rachunków w ramach split payment z 30 dni do np. 15 dni? Słyszę  o postępach, jeśli chodzi o cyfryzację resortu i aparatu skarbowego, a zatem być może to by się udało  zrobić. Poddaję to pod rozwagę. I mam drugie pytanie związane z wielokrotnym  informowaniem opinii publicznej przez premiera Morawieckiego o tym, że rząd PiS odebrał pieniądze  mafiom VAT-owskim i przekazał na zbożne cele, np.  na polskie dzieci. Chciałem pana zapytać: Ile tych  pieniędzy odebrano mafiom VAT-owskim do dziś?  I ponieważ już parę razy był pan o to pytany na tej  sali  i nie odpowiedział pan wówczas, to  chcę tę odpowiedź uzyskać na piśmie.  

Krzysztof Grabczuk
Szanowna Pani Marszałek! Wysoka Izbo! Panie  Ministrze! Wszelkie ułatwienia, które decydują o tym,  że łatwiej będzie się prowadziło działalność gospodarczą, oczywiście będą przez nas popierane, zwłaszcza że okres pandemii w sposób szczególny temu  sprzyja. Ale to jest wciąż za mało, panie ministrze,  jeśli chodzi o łatwość prowadzenia działalności gospodarczej w naszym kraju w porównaniu z innymi  krajami na świecie. W ostatnim okresie zamiast iść  do góry, wciąż spadamy. Zachęcam państwa, abyście  państwo poszli zdecydowanie dalej w tym zakresie.  Cieszę się, że państwo wycofujecie się ze złych pomysłów, które wprowadziliście tutaj, w tej Izbie, ale znowu powtarza się ten sam mechanizm. Państwo nie  chcecie słuchać opozycji, nie chcecie słuchać dobrych  propozycji, które na tej sali się pojawiają. Gdybyście  państwo słuchali, nigdy do takich sytuacji by nie dochodziło. I ostatnia rzecz.  Przyłączam się do tego  apelu, bo państwo ciągle mówicie o mafiach VAT-owskich. Jedyna, którą państwo złapaliście, to ta, którą  sami utworzyliście w Ministerstwie Finansów. Bardzo  proszę, pokażcie państwo, jakie fundusze z tego tytułu trafiły do naszego budżetu. Również proszę o odpowiedź na piśmie. Bardzo dziękuję.    

Mirosław Suchoń
Uprzejmie dziękuję. Szanowny Panie Marszałku! Panie Ministrze!  Wysoka Izbo! Chciałem zapytać o terminy zwrotu  podatku VAT w odniesieniu do poszczególnych kategorii, jeżeli chodzi o wielkość podatników. Bardzo bym prosił o to, aby pan minister poinformował Wysoką Izbę, jaki jest dzisiaj czas oczekiwania na taki  zwrot – właśnie nie średni dla wszystkich podatników, ale w odniesieniu do poszczególnych grup podatników. Również bardzo proszę o przekazanie takiej analizy w formie pisemnej. Dziękuję bardzo. 

Witold Czarnecki
Panie Marszałku! Wysoka Izbo! Mam zaszczyt  w imieniu Klubu Parlamentarnego Prawo i Sprawie-dliwość przedstawić stanowisko mojego klubu w sprawie rządowego projektu ustawy o zmianie ustawy o doręczeniach elektronicznych, druk sejmowy nr 1264. Celem projektu ustawy o zmianie ustawy o doręczeniach elektronicznych jest przesunięcie terminu  wdrożenia systemu e-doręczeń oraz terminu, od którego organy administracji rządowej i centralnej oraz  ZUS, KRUS i NFZ będą miały obowiązek stosowania  e-doręczenia. Kluczowe jest, by organy państwowe,  które będą realizować e-doręczenia, były dobrze  przygotowane. Jak wskazano w uzasadnieniu projektu, bardzo ważnym elementem osiągnięcia stanu gotowości jest przeprowadzenie odpowiednich testów  systemu i szkoleń urzędników. Pandemia COVID-19,  która trwa już ponad rok, powoduje duże trudności  we wdrażaniu wielu systemów teleinformatycznych,  w tym również systemu e-doręczeń. Także wiele projektów inicjowanych w Unii Europejskiej było opóźnionych z tego powodu. Okres pracy zdalnej utrudnia  również techniczne dostosowanie sprzętu, systemów  informatycznych, a także przeprowadzanie testów  nowego rozwiązania, jak również przeprowadzenie  szkoleń dla użytkowników systemu e-doręczeń. Zaproponowane przesunięcie terminu wejścia w życie  ustawy o 3 miesiące, a także zmiana terminu, od  kiedy trzeba będzie stosować e-doręczenia, dla administracji rządowej o 9 miesięcy, a dla administracji  centralnej oraz ZUS, KRUS i NFZ – o 6 miesięcy  oraz, jak się wydaje, skuteczne wychodzenie z pandemii COVID-19 umożliwią odpowiednie przygotowanie administracji do zrealizowania tak ważnych  dla obywateli usług, jakimi są e-doręczenia. Zyskany  czas pozwoli również na przeprowadzenie testów  i szkoleń, których organizacja była utrudniona w okresie pandemii. Mając powyższe na uwadze, Klub Parlamentarny  Prawo i Sprawiedliwość pozytywnie ocenia i popiera  przedstawiony projekt rządowy. Równocześnie składam na ręce pana marszałka wniosek o przejście do  drugiego czytania. Proszę bardzo. 

Michał Gramatyka
Szanowny Panie Marszałku! Panie Ministrze!  Wysoka Izbo! W zasadzie od początku prac legislacyjnych było wiadomo, że polski rząd nie jest gotowy  na wdrożenie tego gigantycznego systemu, nowego  systemu, systemu przełomowego, co warto przyznać,  systemu doręczeń elektronicznych. Tym bardziej że  narzucono jako dostawcę usługi Pocztę Polską.  Nie zdążycie z rejestrem podmiotów niepublicznych, przesuwacie to o kolejne miesiące. Nie zdążycie  z gotowością na przyjmowanie elektronicznych pism  przez organy rządowe – to też ulega przesunięciu  o kolejne miesiące. Mają miejsce jakieś dziwne kombinacje wokół cennika, który jest przedkładany przez  operatora wyznaczonego. Ustawa umarza postępowania administracyjne, które już się toczą przed  Urzędem Komunikacji Elektronicznej. Na szczęście  dotykacie również art. 9, który zobowiązuje do zakładania skrzynek w systemie przedstawicieli wolnych  zawodów prawniczych, ale nie tylko prawniczych.  Przypomnijmy, procedowana ustawa stanowi, że  za to, co jest dzisiaj darmowe, czyli doręczenie maila  w systemie gov.pl, trzeba będzie zapłacić, i to niemało, dlatego że na razie mówi się o kwocie od 3,75 zł za  e-mail do 6 zł za usługę hybrydową. Specjaliści liczą,  że to ok. 0,5 mld w skali roku – ukryty podatek, który obciąży samorządy, polskich przedsiębiorców, bo  ich jako pierwszych dotknie wasz pomysł na powszechną cyfryzację. I to właśnie dlatego apelowaliśmy podczas prac legislacyjnych, że warto wyłonić  operatora elektronicznych doręczeń na konkurencyjnym rynku. Dziś sytuacja wygląda tak, że prywatne  firmy za elektroniczne listy polecone życzą sobie  ok. złotówki. Ale taki jest efekt promowania na siłę  państwowego molocha, który zresztą zgodnie z ostatnim raportem Najwyższej Izby Kontroli ma bardzo  poważny problem z przetwarzaniem danych osobowych Polek i Polaków bez podstawy prawnej.  Taki jest prawdziwy obraz cyfrowej Polski według  PiS. Minister przechowuje na prywatnej skrzynce  rządowe dokumenty, a potem się dziwi, że ktoś mu  się włamuje na tę skrzynkę. Szefem resortu cyfryzacji zostaje polityk, który jest zamieszany w niejasne  finansowo dostawy maseczek i respiratorów, również  w czasie COVID-u, tego samego, który zatrzymał  wdrożenie ustawy o doręczeniach elektronicznych.  A poseł, który składa oświadczenie majątkowe poprzez rządową platformę gov.pl, dowiaduje się w polskim Sejmie, że polski Sejm nie przyjmie mu takiego  oświadczenia majątkowego, bo polski Sejm gov.pl nie  widzi, mimo że jest w Polsce i że jest polskim Sejmem.  Co chwilę kolejni znani politycy padają ofiarą hakerskich ataków, najczęściej na prywatne skrzynki  pocztowe, bo i państwo, i ja wiemy, że te rządowe czy  sejmowe są świetnie zabezpieczone, a CERT-ABW  robi bardzo dobrą robotę. Ale opinia publiczna nie  dowie się o karkołomnej wręcz niefrasobliwości polityków, bo Sejm zdecydował o utajnieniu posiedzenia  poświęconemu temu tematowi. Jedno wychodzi wam świetnie, to jest gromadzenie danych o Polkach i Polakach bez ich wiedzy, bez  ich zgody, bez wpływu, pod każdym możliwym pozorem: pandemia, opłaty za drogi, spis rolny, spis powszechny, podatek VAT itp. Kompletnie bez umiaru.  W swoim ostatnim niemal gierkowskim planie 5-letnim nazywacie to Cyber Poland, zupełnie nie wiado

Witold Czarnecki
mo dlaczego po angielsku. Polska nazwa: Cyfrowy  Chaos, byłaby chyba dużo bardziej stosowna. Bardzo  dziękuję.  

Robert Kwiatkowski
Dziękuję bardzo.  Panie Marszałku! Wysoka Izbo! Otrzymaliśmy do  rozpatrzenia druk nr 1264 o nowelizacji ustawy o doręczeniach elektronicznych. Pierwsza refleksja, jaką  mam panie marszałku, to taka, że chyba doszło do  jakiejś literówki. Myśmy dostali ten druk do przeczytania wczoraj o godz. 18.28, nie minęło 20 godzin,  a już Wysoka Izba rozpatruje to przedłożenie rządowe. W związku z tym ten druk chyba nie powinien  mieć numeru 1264, tylko 1-2-3-4. Działamy tutaj  szybciej niż dostawcy żywności.  Wydaje się,  że nie wpływa to – mówiąc szczerze – na zwiększenie  autorytetu Wysokiej Izby, nie wpływa też na polepszenie jakości prac, na co pewnie przede wszystkim  powinniśmy zwrócić uwagę. I to jest, panie marszałku, pierwszy powód, dla którego klub Lewicy będzie  głosował za odrzuceniem tego rządowego przedłożenia już w pierwszym czytaniu. Są niestety i inne powody, dla których ten projekt  nie zasługuje na dalsze rozpatrywanie. W uzasadnieniu tego przedłożenia czytamy o przesunięciu wprowadzenia w życie tej usługi – usługi doręczeń elektronicznych – która, przypomnę, ma ostatecznie zostać wdrożona do końca 2029 r. Tak, tak – 2029 r.  Potrzebne są poszczególne przesunięcia, ponieważ  – uwaga – rząd nie spodziewając się, a może nie doceniając znaczenia i skutków pandemii, musi przesunąć szkolenia i testy. Naprawdę? Przesunąć szkolenia i testy dotyczące tej usługi w sytuacji, w której  borykając się ze skutkami pandemii, uporali się  z tym hotelarze, gastronomia, szkoły, kościoły?  Wszyscy, tylko nie rząd. Przesunięcie tego o 4 do  8 miesięcy – panie ministrze, chyba mówimy o takich  liczbach – pan minister był uprzejmy skomentować,  czy uzasadnić, w taki oto sposób, że obywatel ma  prawo do tej usługi. Więc jeśli obywatel ma prawo do  tej usługi, to powinien mieć do niej prawo szybko,  a nie po kolejnym opóźnieniu i kolejnym przesunięciu. To jest drugi powód. Trzeci jest związany z tym, co czeka nas jutro.  Jutro będziemy na tajnym posiedzeniu dyskutować,  a może tylko wysłuchiwać informacji o cyberzagrożeniach. Mówimy w tej chwili o doręczeniach elektronicznych, które mają być pod kontrolą państwa, bezpieczne, godne zaufania, nadzorowane przez właściwe organy państwa. Czy nie widzicie państwo związku  między jednym a drugim? Po to rozmawiać o cyberzagrożeniach, jeśli można eliminować je także, przyspieszając proces zwiększenia bezpieczeństwa i nadzoru  przez organy państwa nad doręczeniami elektronicznymi, tak by nie znajdowały się w nieuprawnionych  skrzynkach e-mailowych wysokich urzędników państwowych? Przecież absurd tego przedłożenia rządowego w połączniu z jutrzejszym tematem nadzwyczajnego posiedzenia Sejmu aż bije w oczy. I to jest  trzeci powód. Czwarty powód jest związany z operatorem wyznaczonym do świadczenia tej usługi, czyli mówiąc  po polsku i po ludzku, z Pocztą Polską. Poczta Polska nie wyrobiła się z testami, nie wyrobiła się ze szkoleniami. Przy okazji tej nowelizacji  ustawy wyrzuca się regulaminy i cenniki, które też,  jak widać, nie wytrzymały próby pandemii. Za to  Poczta Polska ma czas na organizację wyborów kopertowych, na spory zbiorowe z pracownikami, których w skali masowej się zwalnia, na prowadzenie  sklepików z dewocjonaliami i artykułami spożywczymi, i czym tam jeszcze. Na wszystko Poczta Polska,  reprezentowana przez zarząd, ma czas, tylko nie ma  czasu na zajęcie się usługą, która decydować będzie  o być albo nie być tej instytucji, tej firmy, która niedługo będzie obchodziła 500-lecie. Tak, tak – 500-lecie. Ale jeśli ona jest w takich rękach, w jakich znajduje się obecnie, to czarno widzę nie tylko świętowanie tej rocznicy, ale w ogóle przyszłość tej zasłużonej  instytucji, jakże potrzebnej w codziennym życiu  Polek i Polaków. Reasumując, wnosimy o odrzucenie tego przedłożenia już w pierwszym czytaniu. Dziękuję bardzo.   

Dariusz Kurzawa
Szanowny Panie Marszałku! Wysoka Izbo! Panie  Ministrze! W imieniu Klubu Parlamentarnego Koalicja Polska – Polskie Stronnictwo Ludowe, Unia  Europejskich Demokratów, Konserwatyści mam zaszczyt przedstawić nasze stanowisko w sprawie zmiany ustawy o doręczeniach elektronicznych.  Głównym celem proponowanej zmiany jest przesunięcie terminów wdrożenia publicznej usługi rejestrowego doręczenia elektronicznego oraz publicznej  usługi hybrydowej w celu zapewnienia jak najwyższej  jakości dla użytkowników końcowych. 

Michał Gramatyka
Ustawodawca tłumaczy to przesunięcie utrudnieniami związanymi z COVID-19, wskutek czego nie  było możliwe przeprowadzenie testów ani szkoleń  przez operatora ani nie była możliwa właściwa realizacja tego projektu. Doręczenia elektroniczne funkcjonują w wielu krajach Unii Europejskiej i są oparte na przepisach rozporządzenia Parlamentu Europejskiego i Rady w sprawie identyfikacji elektronicznej z dnia 23 lipca 2014 r.  Proponowane rozwiązania są szczególnie ważne w dobie pandemii, która wykazała, jak bardzo zapóźniony  jest nasz kraj w kwestii cyfryzacji. Ubolewamy, że  prace nad powyższym projektem są opóźnione. Zasłanianie się COVID-19 może jest zasadne, lecz właśnie  okres pandemii pokazał, jak ważna jest cyfryzacja  naszego kraju i jak ważne jest to, aby obywatele mogli  doręczać pisma i korzystać z dobrodziejstw cyfryzacji.  Natomiast my nie potrafimy wprowadzić tej ustawy.  Niestety polski Sejm, posłowie, ma w tej chwili w pewien sposób zgodzić się na nieudolność tego rządu,  nieudolność ministerstwa związaną z wprowadzeniem  tej bardzo ważnej dla wszystkich Polek i Polaków ustawy. To jest ważne ze względu na kwestię wykorzystania środków Unii Europejskiej i ze względu na zwykłe  procedury urzędnicze, na które wszyscy w Polsce czekają, poczynając od samorządów, a na administracji  rządowej kończąc. Nasz klub podejmie ostateczną decyzję dopiero  w bloku głosowań w trzecim czytaniu. Natomiast uważamy, że ustawa o e-doręczeniach powinna być lepiej  przygotowana i że powinni tym się zajmować specjaliści. Powinniśmy też pozwolić na to, aby również wolny  rynek reagował na te zapotrzebowania i realizował ten  wniosek, zamiast tylko i wyłącznie inwestować w rządowe firmy. To już nie jest czas komuny, sytuacja się  zmieniła, a przede wszystkim mamy wolny rynek, wolne przedsiębiorstwa, a także możliwość skorzystania  z usług różnych firm. Oby to nie były firmy chińskie.  Wspomnę tu o słynnej historii związanej z Huawei czy  też o ostatnich historiach związanych z panem ministrem Dworczykiem i z zaglądaniem do jego prywatnej  poczty i posługiwaniem się prywatną pocztą. Nasz kraj  już dawno powinien być scyfryzowany, powinien być  liderem w Unii Europejskiej, a nie znajdować się gdzieś  na szarym końcu. Dziękuję bardzo. 

Janusz Korwin-Mikke
Panie Marszałku! Wysoka Izbo! Koło Konfederacja, co stwierdzam z przykrością, nie będzie mogło  głosować za tym projektem, mimo że doceniamy konieczność cyfryzacji i bardzo chętnie byśmy to poparli, tylko że, jak mówi stare powiedzenie: gówno chłopu,  nie zegarek, niestety robimy z narzędzi, które posiadamy, zły użytek. Przykładowo, jeżeli załatwianie  sprawy na papierze trwa 3 miesiące, to gdy włączymy  elektronikę, trwa 4 miesiące, bo trzeba uzgodnić papier  z tym, co wpłynęło poprzez komputer, i efekt tego jest  ujemny. Proszę państwa, pamiętam czasy, kiedy pan Aleksander Kwaśniewski, późniejszy prezydent Polski,  był jako młody komunista w komisji, która przygotowywała warunki komunizacji Polski. Pracowała pół  roku, określała warunki, a przez te pół roku postęp  był tak duży, że wszystkie te warunki już nie były  nic warte, więc zbierała się na nowo itd. Po 4 latach  ta komisja niczego nie uchwaliła, a Polska miała bez  pomocy tej komisji więcej minikomputerów na głowę  niż Stany Zjednoczone. Nie ma co liczyć na pomoc  rządu, ponieważ rząd płaci swoim informatykom  znacznie mniej, niż płacą prywatne firmy, w związku  z czym firmy prywatne mają lepszych informatyków  i zrobią to znacznie lepiej niż rząd.  W odróżnieniu od mojego przedmówcy, posła Koalicji Polskiej, czyli PSL, jak rozumiem, ja się nie  boję, że nam zajrzy Huawei, bo Huawei nie ma do nas  pretensji granicznych ani też nie prowadzi imperialnej polityki w Europie. Natomiast Stany Zjednoczone  mają i bardziej się boję, że mi zaglądają do skrzynki  pocztowej Amerykanie niż Chińczycy, do których nie  mam żadnych szczególnych pretensji i którzy do nas  też ich nie mają, natomiast którzy mogą być naszym  przyszłym sojusznikiem, co też trzeba brać pod uwagę. Proszę państwa, mamy taką sytuację, w której  rząd bierze się za cyfryzację, oczywiście poprzez państwo, przez pocztę reżimową, i efekt tego jest taki, że  z całą pewnością chodzi o zdzieranie pieniędzy. Koszt  3 zł od maila jest kosztem gigantycznym, o czym wie  każdy informatyk. To jest gigantyczny koszt. Nie chcę  powtarzać, ale jeden z moich kolegów z Lewicy podkreślił, że chodzi o zdarcie przez państwo pieniędzy.  To jest dziwne, bo Lewica zawsze popiera zdzieranie  pieniędzy przez państwo od prywaciarzy a tutaj, proszę, dopuściła takie rzeczy. Tak więc nie będziemy, proszę państwa, popierali monopolizacji czegoś poprzez urzędy państwowe  i pocztę państwową. Nie bardzo rozumiemy, dlaczego  nie można tego zrobić szybko. Jeżeli słyszę, że coś  powinno być złożone do roku dwa tysiące któregoś,  czyli przypuszczalnie już po III wojnie światowej, bo  rząd robi, co może, żeby III wojna światowa wybuchła  – z Rosją oczywiście – to w związku z tym rozumiem,  że to będzie już po tej wojnie światowej i że rząd nie  będzie już miał z tym problemów, bo będą nowe warunki. Podczas wojny rozwiną się nowe technologie  i ten problem zostanie tak czy owak rozwiązany, tak  więc, proszę państwa, to jest śmieszne. Technologie  informatyczne muszą być przygotowywane w ciągu  3 miesięcy, 4 miesięcy, 5 miesięcy. Informatyka idzie  do przodu, bo nią nie rządzą rządy, ponieważ rządy  nie orientują się w informatyce, bo tego nie rozumie

Dariusz Kurzawa
ją, co dzieje się w informatyce. Nie mogą zrozumieć,  bo prywatne koncerny mają lepszych informatyków  i tam postęp galopuje, a rządy z najwyższym trudem  za nim nadążają albo w ogóle nie nadążają. Trzeba po prostu wynająć taką prywatną firmę –  może być chińska albo japońska, jeżeli ktoś nie chce  chińskiej, to niech będzie japońska – niech ona to szybko zrobi. Jeżeli będą to robili nasi eksperci, to z przykrością oznajmiam To znaczy rządowi eksperci, bo  są znakomici polscy eksperci, mamy znakomitych,  mamy jednych z najlepszych hakerów na świecie, po  Rosjanach, hakerów mamy znakomitych, ale oni nie  pracują dla rządu. Tak że jeszcze raz mówię – nie liczę  na to, że eksperci rządowi coś tu wymyślą i uważam  ten pomysł za zbyt rozciągnięty w czasie, gdy trzeba  działać błyskawicznie, a trwa to latami. Polska potrzebuje rzeczywistej rewolucji w dziedzinie informatyki,  bo rzeczywiście w XXI w. posyłanie czegoś konno czy  nawet samochodem, a nawet rakietą jest śmieszne.  Dziękuję za uwagę. 

Hanna Gill-Piątek
Szanowny Panie Marszałku! Wysoka Izbo! Polska  2050 poparła ustawę o doręczeniach elektronicznych,  nad którą pracowaliśmy w zeszłym roku. Dziś rząd  przedkłada nam projekt, w którym znacznie opóźnia  się wprowadzenie tych rozwiązań w życie. Przypomnę, że ustawa ta miała nas przenieść z ery papieru  do nowoczesnego świata, w którym bez naklejania  znaczków i kolejek na poczcie możemy z instytucjami  wymieniać korespondencję tanio, ekologicznie, pewnie i szybko za pomocą narzędzi współczesnej komunikacji. Dla tych, którzy z różnych powodów nie mogli korzystać z dobrodziejstw cyfryzacji, wymyślono  przesyłkę hybrydową, drukowaną na poczcie i wkładaną do skrzynki, bez kosztownego transportu, bez  zbytecznego czekania.  Dziś mówicie ludziom, że nie dacie rady wdrożyć  tego, co od lat w Polsce powinno być standardem, że  potrzebujecie jeszcze kilka długich miesięcy i że to  według oceny skutków regulacji będzie kosztowało  obywateli 24 mln zł. Rozumiemy, że to przez epidemię, ale to już niestety reguła, że w wygodnych i potrzebnych wam politycznie sprawach działacie błyskawicznie, a w usprawnianiu państwa zawsze macie  czas na zwłokę. A takiego państwa dziś oczekują od  nas obywatele, co jako Polska 2050 doskonale wiemy,  rozmawiając z nimi w całej Polsce – państwa sprawnego, państwa nowoczesnego, o wysokim poziomie  usług publicznych. Po ostatnich wydarzeniach nasuwa się jeszcze jedno pytanie: Czy pomimo wydłużenia  czasu jesteście w stanie zapewnić temu systemowi  bezpieczeństwo? To przecież ważne sprawy urzędowe  Polek i Polaków, które nie powinny dostać się w niepowołane ręce. Owszem, doręczenia będą trafiać do  prywatnych skrzynek mailowych, jednak należy pamiętać, że ustawa w okresie przejściowym, czyli do  2025 r., powierza obowiązki operatora Poczcie Polskiej. Poczcie, która współpracuje z ok. 1 tys. prywatnych podmiotów prowadzących agencje pocztowe, do  których trafi nasza korespondencja w przypadku  przesyłek hybrydowych, ale tym razem już nie w zamkniętych kopertach. Jak będzie zabezpieczony system elektroniczny? Mam nadzieję, że lepiej niż korespondencja rządowa. Nie można jednak zapomnieć,  że operator doręczeń elektronicznych, Poczta Polska,  wciąż nie wyjaśnił, co stało się z bazą danych PESEL  przekazanych jej przez Ministerstwo Cyfryzacji w marcu poprzedniego roku, przy nieudanych wyborach kopertowych, dodajmy, przekazanych bezprawnie.  Podsumowując, Polska 2050 na pewno nie poprze  waszych opóźnień, za które zwykli obywatele zapłacą  24 mln zł. Pozostaje otwarte pytanie, czy będzie to  system bezpieczny i czy w ogóle rząd jest w stanie  sprostać temu zadaniu, czyli zabezpieczyć naszą korespondencję, skoro nie potrafi zabezpieczyć własnej.  Dziękuję bardzo.  

Michał Gramatyka
Panie Marszałku! Panie Ministrze! Wysoka Izbo!  Art. 9 ustawy o doręczeniach elektronicznych zobowiązuje pewną bardzo szeroką grupę wolnych zawodów do zakładania skrzynek do doręczeń już od października tego roku, w obecnie obowiązującym stanie  prawnym. Oczywiście to jest dzisiaj niemożliwe, dlatego że Poczta Polska nie udostępnia, nie daje takiej  możliwości, i pewnie nie udostępni do końca roku.  Każdy z tych podmiotów dzisiaj może za darmo dostarczać korespondencję do wszystkich organów administracji rządowej z wykorzystaniem platformy  gov.pl. Kto zrekompensuje koszty poniesione przez te  wolne zawody w momencie, kiedy wasza ustawa wejdzie w życie? Pan minister Zagórski w jednym z wywiadów mówił, że te koszty mają zrekompensować  Poczcie Polskiej utracone przychody z tytułu zmniejszenia się liczby listów poleconych. Pytam: Kto polskim przedsiębiorcom zrekompensuje koszty maili  wysyłanych po 3,75 zł za sztukę?  

Jan Szopiński
Panie Marszałku! Wysoka Izbo! W ramach nowej  usługi każdy obywatel ma dostać darmową skrzynkę  mailową. Niestety doręczenie darmowe już nie będzie,  wszystkie instytucje wysyłające listy płacą 4,30 zł.  I wszystkie instytucje zapłacą taką kwotę za jednego  maila. Poza tym Poczta Polska otrzyma 500 mln zł na  przygotowanie infrastruktury. Nie wiem, czy ze strony rządu jest to rekompensata wydatków poniesionych  na wybory kopertowe, ale pierwszy raz słyszę, aby  dostarczenie maila było droższe od wysłania tradycyjnego listu.  Przypomnę jedynie, że takie firmy jak Google czy Microsoft świadczą usługi szerzej,  szerzej są one zakrojone i są zupełnie bezpłatne. Mam  takie pytanie: Czy Poczta Polska po tym, jak weszła  w buty Państwowej Komisji Wyborczej i zajęła się organizacją wyborów, tym razem dostała zadanie zorganizowania systemu e-doręczeń? Czy Polacy przypadkiem nie boją  tego eksperymentu? Poproszę  o odpowiedź na piśmie.  

Krzysztof Grabczuk
Panie Marszałku! Wysoka Izbo! Panie Ministrze!  Cyfryzacja jest koniecznością. Okres pandemii pokazał, jak wiele mamy do zrobienia w tym zakresie. Ale  nie w ten sposób. Nie może być takiej sytuacji, że projekt ustawy pojawia się w ostatniej chwili. Jest tam  bardzo dużo zapisów, nie można nad tym w ostatniej  chwili procedować. To jest pierwszy element.  Drugi element. Naprawdę mam duże obawy co do  tego, co będzie z tymi danymi. Państwo cały czas zbieracie dane od różnych instytucji, od różnych osób. Co  się z tym w przyszłości stanie? Skoro państwo polskie  nie jest w stanie zabezpieczyć skrzynek pocztowych  najważniejszych funkcjonariuszów w tym państwie,  to co może się dziać w przyszłości, kiedy te dane będziemy otrzymywać poprzez pocztę elektroniczną?  Będą fruwały do różnych niepożądanych osób. Takie  obawy niewątpliwie występują.  Ostatnia rzecz. Czy Poczta Polska jest w stanie to  zrobić i za jakie pieniądze? Dziękuję. 

Mirosław Suchoń
Dziękuję, panie marszałku. Polska 2050.  Szanowni Państwo! Panie Ministrze! Wysoka  Izbo! Ponieważ ten projekt pokazuje niezdolność rządu do realizowania projektów niezwykle ważnych  z punktu widzenia nie tylko zwykłego obywatela, ale  także informatyzacji gospodarki i brania udziału  w globalnym wyścigu z użyciem świata elektronicznego, wirtualnego, warto zapytać o rzeczywiste powody takiej, mówiąc kolokwialnie, obsuwy. Bardzo  proszę o poinformowanie, ilu pracowników miało  zostać przeszkolonych, ilu do dnia dzisiejszego przeszkolono, ilu zostało do przeszkolenia, kto był odpowiedzialny i jakie konsekwencje zostały wyciągnięte  w stosunku do osób, które dopuściły  do  takiego rażącego zaniedbania w tej ważnej dziedzinie. Dziękuję bardzo. 

Krystyna Skowrońska
Szanowny Panie Marszałku! Panie i Panowie Posłowie! Panie Ministrze! Dlaczego fundujecie Polakom najdroższy model dostarczania wiadomości elektronicznie? Skoro braliście wzór z Czech, to tam  koszt takiego doręczenia wynosi 0,46 euro. Państwo  proponujecie tę opłatę w wysokości 1 euro. 0,5 mld zł  w tym roku dla Poczty Polskiej, a w każdym kolejnym roku odpowiednio więcej. Czego zatem państwo  próbujecie, jeżeli nakładacie obowiązki na przedsiębiorców? Jeżeli nakładacie na określone grupy dodatkowe obowiązki, to państwo nie martwicie się o ich  koszty. Jeżeli ustalacie dla Poczty Polskiej wysokość  tej opłaty, to kalkulacja, chcemy wam powiedzieć,  jest zła. Przynajmniej weźcie ten wzór z Czech. Nie  pamiętam, ile mają Węgry. Ale proszę nie mówić, że  Fundujecie nam najdroższe  elektroniczne  doręczenie. Dziękuję.   

Witold Czarnecki
Słabo słyszę, pani marszałek, przepraszam. Pani Marszałek! Wysoka Izbo! W imieniu Klubu  Parlamentarnego Prawo i Sprawiedliwość składam  wniosek o przystąpienie do trzeciego czytania rządowego projektu ustawy o zmianie ustawy o doręczeniach elektronicznych bez odsyłania do komisji poprawek i wniosków zgłoszonych do tego projektu  ustawy i po doręczeniu ich posłom. Dziękuję bardzo.    

Robert Kwiatkowski
Bardzo dziękuję. Pani Marszałek! Wysoka Izbo! Ten śmiech jest  może zrozumiały, ale nie jest uprawniony, bo dyskutujemy na temat ustawy, która wprawdzie jest potrzebna i nie tak dawno, bo w listopadzie ub.r., była  przez Wysoką Izbę w zasadzie jednogłośnie przyjęta,  ale okazuje się, że nie sprostaliście państwo wymogom chwili. Nie jesteście w stanie zrealizować zobowiązań, które sami na siebie nakładacie. Przecież to  są wasze terminy, wasze propozycje i okazuje się, że  obywatele nie mogą skorzystać z ustawy, która zresztą – uwaga – wejdzie w całości w życie dopiero pod  koniec 2029 r. Ale po drodze trzeba, drodzy państwo,  wykonać normalną, codzienną urzędniczą pracę.  Musi pracować ministerstwo cyfryzacji, zresztą przez  was zlikwidowane. Musi pracować dostawca tej usługi powszechnej, jakim jest Poczta Polska. Tego też  nie da się zrobić. Dlaczego tego nie da się zrobić? Ano dlatego, że  była pandemia. W całej Polsce pandemia przeszkodziła, ale nie przeszkodziła w wykonywaniu pracy,  nie przeszkodziła w otwieraniu hoteli, gastronomii,  ba, kościołów, tylko wam przeszkodziła w tym, żeby  wykonać normalne urzędnicze obowiązki, żeby – jak  to napisano, pani marszałek, Wysoki Sejmie, w uzasadnieniu – doprowadzić do tego, żeby były przeprowadzone testy, żeby przeszkolono ludzi, którzy mają  się zajmować tymi doręczeniami. Wszystkiego tego  zabrakło. Moi Drodzy! Czym wy się zajmujecie? Gdzie jest  zabezpieczenie przed cyberatakami? My za chwilę,  już jutro będziemy in pleno rozmawiać o zagrożeniach cyberatakami, o cyberbezpieczeństwie. Przecież doręczenia elektroniczne to jest forma nowoczesnego zabezpieczenia obrotu dokumentów. Nie widzicie związku między jednym a drugim? Poczta Polska  prowadzi rozliczne działania, zastępując Państwową  Komisję Wyborczą.  Nie może się zająć doręczeniami elektronicznymi?  

Michał Gramatyka
Szanowna Pani Marszałek! Wysoka Izbo! Nie ulega  wątpliwości, że system doręczeń elektronicznych jest  

Hanna Gill-Piątek
Szanowna Pani Marszałek! Wysoka Izbo! Tak jak  już podkreślałam w poprzednim wystąpieniu, ten  druk jest przepychany przez Sejm kolanem. O ile jako  Polska 2050 byliśmy jak najbardziej za rozwiązaniami dotyczącymi doręczeń elektronicznych, bo to powinno być dawno w Polsce standardem To jest  standard sprawnego i nowoczesnego państwa, którego jeszcze w Polsce cały czas nie mamy i poczekamy  na nie kolejne 9 miesięcy, ponieważ chcecie to odłożyć. Będzie to kosztować nas, obywateli, co wskazaliście w ocenie skutków regulacji, 24 mln zł. Przerzucacie te koszty na obywateli, którzy będą czekać na  tanie, nowoczesne i sprawne państwo jeszcze dłużej.  To jest po prostu coś niesamowitego. Szanowni Państwo! Na pewno będziemy się sprzeciwiać temu, żeby przejść od razu do trzeciego czytania.  To jest po prostu coś, czego nie możemy  tutaj zaakceptować.  I bardzo proszę, żeby tego typu praktyki były  w tym Sejmie jak najrzadsze, żeby ich w ogóle nie  było. Co to jest, żeby pchać taki druk kolanem przez  Sejm w ciągu jednej doby? Dziękuję bardzo.   

Robert Winnicki
Pani Marszałek! Wysoka Izbo! Najlepsze, co wynosimy z tej całej tragedii COVID-owej, tragedii gospodarczej, tragedii zdrowotnej, jest to, że cyfryzacja  państwa, gospodarki przyspieszyła. Okazało się nagle,  że masa urzędów może załatwiać elektronicznie, może  załatwiać na telefon, może załatwiać bez konieczności  stania i przynoszenia dziesiątków papierków rzeczy,  których wcześniej nie można było załatwić, które  wcześniej były nie do załatwienia inaczej niż tylko poprzez osobiste wielokrotne stawiennictwo. To pokazuje, że kwestia cyfryzacji, że kwestia tego, żeby Polska  na miarę XXI w. potrafiła zarządzać nowoczesnymi  rozwiązaniami, jest przede wszystkim kwestią woli  i pokonania imposybilizmu i inercji działania aparatu  państwowego. To jest sedno sprawy.  To, co państwo proponują, niestety tego nie rozwiązuje. To, co państwo proponują, to raczej sklonowanie tego systemu, który np. mamy w systemie  ochrony zdrowia, czyli niesprawnego totalnie monopolu NFZ na system doręczeń elektronicznych. To  jest sklonowanie po raz kolejny czegoś, co nie działa,  po prostu nie działa. Co więcej, państwo tę sprawę  przynosicie za pięć dwunasta. Przepychacie w wariackim trybie w Sejmie sprawę, którą spokojnie można było zrealizować już dawno. Co to w ogóle jest?  Przestańcie, skończcie z tym dziadostwem legislacyjnym i skończcie z tym dziadostwem, jeśli chodzi o zarządzanie państwem polskim. Naprawdę. Bo się okazuje, że epidemia bardziej się przyczyniła do cyfryzacji niż całe Ministerstwo Cyfryzacji, które za to odpowiadało.   

Michał Gramatyka
Przystępujemy do głosowania nad całością projektu ustawy. Kto z pań i panów posłów jest za przyjęciem w całości projektu ustawy w brzmieniu z druku      Proszę państwa, to jest sprzeciw nieuprawniony.  Przystępujemy do głosowania nad całością projektu ustawy.  Kto z pań i panów posłów jest za przyjęciem w całości projektu ustawy w brzmieniu z druku nr 1264,  zechce podnieść rękę i nacisnąć przycisk. Kto jest przeciw? Kto się wstrzymał?       Proszę państwa, nie było żadnych poprawek. Był  wniosek o przejście do drugiego i trzeciego czytania.  Głosowaliśmy na początku.     Pani marszałek, zapraszam, bo nie wiem Proszę państwa, wszystko jest w porządku. Przypomnę, że głosowaliśmy nad wnioskiem. Odczytałam.  Przypominam, że był wniosek o odrzucenie projektu  ustawy w pierwszym czytaniu. Powiedziałam, że  w pierwszej kolejności poddam pod głosowanie ten  wniosek, a jego odrzucenie oznaczać będzie, że Sejm  wyraził zgodę na przystąpienie niezwłocznie do drugiego czytania bez odsyłania projektu ustawy do komisji. Proszę państwa, wszystko jest w porządku.        Głosowało 457 posłów. 231 – za, 106 – przeciw,  120 się wstrzymało. Sejm uchwalił ustawę o zmianie ustawy o doręczeniach elektronicznych. Powracamy do rozpatrzenia punktu 1. porządku dziennego: Sprawozdanie Komisji Ochrony Środowiska, Zasobów Naturalnych i Leśnictwa o rządowym projekcie ustawy o zmianie  ustawy o udostępnianiu informacji o środowisku i jego ochronie, udziale społeczeństwa  w ochronie środowiska oraz o ocenach oddziaływania na środowisko. Dodatkowe sprawozdanie komisji to druk nr 1254-A. Przystępujemy do trzeciego czytania. Proszę panią poseł Annę Paluch o przedstawienie  dodatkowego sprawozdania komisji. 

Anna Paluch
Dziękuję bardzo. Pani Marszałek! Wysoka Izbo! W drugim czytaniu rządowego projektu ustawy o zmianie ustawy  o udostępnianiu informacji o środowisku i jego ochronie, udziale społeczeństwa w ochronie środowiska  oraz o ocenach oddziaływania na środowisko złożono  do tego projektu cztery poprawki. Komisja ochrony  środowiska rozpatrzyła te poprawki i rekomenduje  Wysokiej Izbie odrzucenie poprawki 1., odrzucenie  poprawki 4., przyjęcie poprawek 2. i 3. w głosowaniu  łącznym i oczywiście przyjęcie całości projektu ustawy. Dziękuję bardzo.   

Monika Wielichowska
Pani Marszałek! Wysoka Izbo! W imieniu Klubu  Parlamentarnego Koalicja Obywatelska chciałam zgłosić wniosek formalny o przerwę po to, by posłanki  i posłowie mogli wsłuchać się w głos protestujących  pielęgniarek i położnych  protestujących ratowników medycznych, protestujących z wszystkich środowisk medycznych , którzy od wielu dni mówią: mamy dość, którzy  od wielu dni mówią: mamy dość przeciążenia pracą,  niskich pensji, braku dialogu z ministrem zdrowia  i ignorancji rządu.   Posłowie PiS-u, Solidarnej Polski i Porozumienia  Gowina! Przed głosowaniem, proszę, zwróćcie uwagę  na protestujących medyków, którzy od ponad roku  walczą na pierwszej linii frontu z pandemią ponad  swoje siły, narażając swoje zdrowie i życie. Dziś  w upale walczą o słuszne podwyżki, o godziwą płacę.  Walczą o lepsze warunki pracy. Dziś pielęgniarki i ratownicy medyczni pracują za pięć osób, na kilku etatach, w stresie, w przeciążeniu, z narażeniem swojego zdrowia i życia.  Wysoka Izbo! Dziś i Komisja Finansów Publicznych  , która dotyczy zmian Pójdźcie tą drogą. Pielęgniarki, położne, ratownicy medyczni liczą na wasz głos  liczą na wasze wsparcie. Brawa już nie wystarczą.  

Marcelina Zawisza
Szanowna Pani Marszałek! Wysoka Izbo! Składam wniosek formalny o odroczenie obrad, tak aby  przedstawiciele rządu, w tym przede wszystkim Ministerstwa Zdrowia, mogli odbyć spotkanie z przedstawicielkami pielęgniarek i położnych, które protestują przed Sejmem.  Chodzi o to, abyście  mogli nie tylko klaskać, ale przede wszystkim zrealizować ich postulaty. One domagają się jednego: żeby  poprzeć wszystkie poprawki Senatu. Chodzi przede  wszystkim o to, żeby docenić ich ciężką pracę, ale  również wykształcenie i doświadczenie zawodowe,  żeby mogły otrzymać godną płacę za swoją pracę.    Kiedy trzeba było klaskać dla nich w trakcie pandemii, to robiliście to wszyscy. Teraz trzeba zagłosować  za wyższymi wynagrodzeniami dla pracowników i pracownic ochrony zdrowia, więc mam nadzieję, że palec  wam nie zadrży, kiedy będziecie naciskać przyciski, i że  spełnicie ich żądania i prośby, tak żeby w końcu zaczęły zarabiać godne pieniądze, bo one ratują nasze życie  i zdrowie, życie i zdrowie naszych bliskich, narażając  na co dzień swoje zdrowie.     

Bolesław Piecha
Pani Marszałek! Wysoka Izbo! W zasadzie zostałem wyręczony przez panie posłanki z obowiązku  przedstawienia sprawozdania, niemniej jednak jako  upoważniony z urzędu przez połączone komisje je  przedstawię. Sprawozdanie dotyczy uchwały Senatu w sprawie  ustawy o zmianie ustawy o sposobie ustalania najniższego wynagrodzenia zasadniczego niektórych  pracowników zatrudnionych w podmiotach leczniczych oraz niektórych innych ustaw. Połączone komisje zebrały się w dniu dzisiejszym  w godzinach porannych na wspólnym posiedzeniu  i rozpatrzyły trzy zgłoszone przez Senat poprawki, dwie  rekomendują Wysokiej Izbie odrzucić, trzecią – przyjąć. Na posiedzeniu połączonych komisji nie było  przedstawiciela Senatu, a padły ważne pytania, głównie chodzi o skutki finansowe tworzenia tego typu  załącznika. Ja wykonałem tę misję i sądzę, że Wysoka Izba  powinna wiedzieć, jakie są tego skutki finansowe.  Otóż, gdyby wprowadzić w życie ten załącznik w brzmieniu proponowanym przez uchwałę Senatu, w tym  roku musielibyśmy przeznaczyć na to 8 mld zł, w przyszłym – ponad 16 mld zł, a w następnym – dodatkowo ponad 20 mld zł.  Co to znaczy?  To znaczy       Panie przewodniczący! Niech pan nie krzyczy.  Jest pan młodszy, uszanuj pan też trochę wiek.         Chciałem powiedzieć jedno. Przyjęcie tej uchwały  Senatu bez wskazania jakiegokolwiek źródła i wysokości finansowania według mnie niestety urąga podstawowym obowiązkom również senatorów Jakie  będą tego skutki? Skutki tego: 8, 16, 20 mld zł. W programie, w ogólnopolskiej debacie politycznej senator  opozycji wskazał źródło finansowania: wystarczy  wstrzymać, zawiesić, opóźnić realizację programu  500+.      Punkt  5. porządku dziennego – głosowanie   Jest moja głęboka niezgoda jako lekarza, jako posła  i jako zwykłego obywatela, żeby za uchwały Senatu  płaciły polskie dzieci. Dziękuję bardzo.       do którego mamy zrealizować ten cel w postaci wzrostu nakładów do 7% PKB.  Szanowni Państwo! To głosowanie będzie pokazywało, czy zachowujemy się odpowiedzialnie z jednej strony, czy rzucamy puste obietnice. Ta odpowiedzialność to jest gwarancja wzrostu o 4 mld w ciągu  pół roku  nakładów na wynagrodzenia w systemie opieki  zdrowotnej, czyli 8 mld zł skutku rocznego. To, co  znalazło się w poprawkach Senatu, które dosyć arbitralnie podwyższyły o 30% wskaźniki  to jest obietnica bez pokrycia.  Koszt półroczny tego podwyższenia to jest prawie  6,5 mld zł. Roczny koszt to jest 12 mld zł. Szanowni  państwo, jednorazowo 12 mld zł rocznie.   To jest obietnica bez pokrycia. To jest szalenie  ważne głosowanie i namawiam wszystkich państwa  do odpowiedzialnego wyboru, a nie składania obietnic bez pokrycia. Dziękuję.   

Barbara Bartuś
Dziękuję. Szanowna Pani Marszałek! Wysoka Izbo! Pani  Lidia Staroń to działaczka społeczna, poseł na Sejm  Rzeczypospolitej Polskiej V, VI, VII kadencji, senator  IX i X kadencji Senatu. Pani Lidia Staroń jest inżynierem budownictwa,  przedsiębiorcą, m.in. pełniła funkcję prezesa firmy handlowo-usługowej, a od 2005 r. zarządzała nieruchomościami. W 2005 r. pani Lidia Staroń uzyskała mandat  poselski w okręgu olsztyńskim. W wyborach parlamentarnych w 2007 r. skutecznie ubiegała się o reelekcję,  a w wyborach 2011 r. po raz trzeci z rzędu została wybrana na posła z wynikiem ponad 16 tys. głosów. W październiku 2015 r. pani Lidia Staroń uzyskała mandat senatorski, uzyskując go z własnego komitetu wyborczego Lidia Staroń – Zawsze po stronie  ludzi. W wyborach w 2019 r. ubiegała się o reelekcję,  ponownie z własnego komitetu, uzyskując ponad  106 tys. głosów. Jest jedynym parlamentarzystą  w Polsce, który zasiada w parlamencie wyłącznie  z mandatu wyborców, bez żadnego poparcia formacji  politycznych.  W Senacie jest wiceprzewodniczącą Komisji Praw  Człowieka, Praworządności i Petycji oraz wiceprzewodniczącą Komisji Ustawodawczej. Jest członkiem  Rady do spraw Pokrzywdzonych Przestępstwem, a także ekspertem zespołu ds. zmian ustawy o komornikach sądowych i egzekucji przy ministrze sprawiedliwości. Pani Lidia Staroń od lat skutecznie walczy z korupcją i z przejawami patologii w życiu społecznym.  Jest założycielką i prezesem Stowarzyszenia Obrony  Spółdzielców. W maju tego roku pani senator złożyła  w Senacie projekt nowelizacji ustawy o spółdzielniach mieszkaniowych poparty przez wszystkie siły  polityczne, którego zapisy znacząco polepszą sytuację  spółdzielców.  W Sejmie Rzeczypospolitej Polskiej pani Lidia  Staroń przez trzy kadencje była członkiem Komisji  Sprawiedliwości i Praw Człowieka. W VII kadencji  pracowała też w Komisji Ustawodawczej oraz pełniła  funkcję wiceprzewodniczącej Komisji Nadzwyczajnej  do rozpatrzenia projektów ustaw z zakresu prawa  spółdzielczego.  Jako przedstawiciel Sejmu w Trybunale Konstytucyjnym wskazywała na monopol Polskiego ZwiązMinister Zdrowia Adam Niedzielskiku Działkowców. Trybunał potwierdził wtedy niekonstytucyjność przepisów obowiązującej wówczas  ustawy.  Pani Lidia Staroń zainicjowała zmiany w Kodeksie postępowania cywilnego m.in. w zakresie egzekucji. Jest autorką zmian ustawy o komornikach sądowych i egzekucji dotyczących m.in. obniżenia opłat  komorniczych oraz nagrywania czynności komornika. Doprowadziła do zwiększenia dostępu do pomocy  prawnej i wzmocnienia pozycji ofiar przestępstw,  w tym zwiększyła uprawnienia osób pokrzywdzonych przestępstwem. Od lat walczy o nowe przepisy  zapewniające realną ochronę przed lichwą. Przygotowała pakiet zmian, w tym zmianę ustawy o kredycie konsumenckim, w której radykalnie zmniejszono  główną granicę kosztów pozaodsetkowych, a także  nowelizację prawa o notariacie zakładającą m.in. wymóg nagrywania czynności notarialnych. Oprócz  przepisów pani Lidia Staroń interweniowała w Prokuraturze Krajowej w sprawie lichwy, a efektem interwencji było polecenie wszystkim prokuratorom, aby  pomagali ofiarom lichwy także na drodze cywilnej.  Pani Lidia Staroń walczy o niezakłamywanie historii, wskazując na potrzebę prowadzenia polityki historycznej i wyeliminowania nieprawdziwych, krzywdzących określeń: polskie obozy śmierci, polskie obozy  koncentracyjne czy polskie obozy zagłady. Wskazywała  na potrzebę przypisania zbrodni II wojny światowej  Niemcom, podkreślając, że naziści legitymowali się  właśnie tą narodowością. Jest autorką podjętej przez  aklamację w 2015 r. uchwały Sejmu Rzeczypospolitej  Polskiej zmieniającej nazwę Narodowego Dnia Pamięci Ofiar Nazistowskich Obozów Koncentracyjnych  i Obozów Zagłady na Narodowy Dzień Pamięci  Ofiar Niemieckich Nazistowskich Obozów Koncentracyjnych i Obozów Zagłady. Pani Lidia Staroń ustawicznie podejmuje interwencje w obronie pokrzywdzonych zarówno w sprawach indywidualnych, jak i w sprawach całych grup  społecznych. Jest niezwykle skuteczna, odważna, ma  wiedzę merytoryczną i jest niezależna. Zawsze po  stronie ludzi. Pomaga osobom pokrzywdzonym przez  urzędy, instytucje, sędziów, prokuratorów, syndyków  i komorników. Odzyskuje pieniądze, ruchomości,  domy  odebrane w wyniku przestępstwa.  Interweniuje, gdy widzi ludzką krzywdę. Zarówno  wysoki poziom wiedzy merytorycznej, jak i bogate  doświadczenie zawodowe, a także działalność społeczna wskazują, iż pani Lidia Staroń jest dobrym  kandydatem na stanowisko rzecznika praw obywatelskich. Dziękuję bardzo.   

Krzysztof Paszyk
Dziękuję bardzo. Pani Marszałek! Wysoka Izbo! W imieniu grupy  posłanek i posłów, których przynależność polityczna  wykracza ponad utarte podziały sali sejmowej,  chciałbym zaprezentować i zarekomendować Wysokiej Izbie osobę pana prof. Marcina Wiącka jako kandydata na rzecznika praw obywatelskich. Pan prof. Marcin Wiącek jest prawnikiem. To profesor Uniwersytetu Warszawskiego, dr hab. nauk prawnych. Od 2009 r. jest nauczycielem akademickim na  Wydziale Prawa i Administracji Uniwersytetu Warszawskiego. Początkowo zajmował stanowisko adiunkta. Obecnie jako profesor uniwersytecki od 2017 r. kieruje Zakładem Praw Człowieka. W 2009 r. prof. Wiącek  obronił rozprawę doktorską, zaś w 2013 r. został doktorem habilitowanym. Dodam, że w wieku 30 lat. Wywodzi się spod ręki Jest uczniem znakomitego nauczyciela, prof. Janusza Trzcińskiego, który pełnił funkcję wiceprezesa Trybunału Konstytucyjnego  oraz prezesa Naczelnego Sądu Administracyjnego. Pomimo młodego wieku prof. Wiącek w zasadzie  od początku swojej kariery prawniczej sprawnie łączył naukę w zakresie prawa i praktykę prawniczą.  W latach 2003–3007 był pracownikiem Trybunału  Konstytucyjnego, zaś od 2007 r. był zatrudniony w Naczelnym Sądzie Administracyjnym, gdzie pracuje do  dziś. Ponadto w latach 2014–2016 zdobył cenne doświadczenie jako członek Rady Legislacyjnej przy  prezesie Rady Ministrów. W tym samym okresie był  również kierownikiem aplikacji legislacyjnej prowadzonej przez Rządowe Centrum Legislacji. Doświadczenie praktyczne prof. Wiącka jest więc rozległe i bardzo bogate. Jest autorem przeszło 100 publikacji naukowych  o tematyce prawniczej, w szczególności w zakresie  prawa konstytucyjnego, ochrony praw człowieka oraz  sądownictwa konstytucyjnego i sądownictwa administracyjnego. Był uczestnikiem licznych krajowych  oraz międzynarodowych konferencji naukowych. Pisał również opinie prawne, rozwiązujące problemy  natury prawnej. W 2018 r. na prośbę Fundacji Pamięci o Bohaterach Powstania Warszawskiego prof. Wiącek przygotował projekt ustawy o zapewnieniu god

Barbara Bartuś
nej pamięci i należytej ochrony miejscom spoczynku  bohaterów powstania warszawskiego oraz innych osób  zasłużonych w walkach o niepodległość i suwerenność państwa polskiego. Naukowo prof. Wiącek przez wiele lat zajmował  się prawem konstytucyjnym oraz prawem administracyjnym, w tym kwestiami procedury administracyjnej. Obecnie w spektrum jego zainteresowań jest  problematyka szeroko pojętych praw człowieka. Podkreślenia wymaga, że zagadnienia naukowe, które  rozstrzyga prof. Wiącek, nie mają tylko i wyłącznie  wymiaru naukowego. Nie stanowią one wyłącznie  jałowego wykładu o literaturze prawa, przeciwnie,  mają istotny wymiar praktyczny, bowiem w dużej  mierze wynikają z wykonywanej od 14 lat pracy zawodowej prof. Wiącka jako głównego specjalisty  w Biurze Orzecznictwa Naczelnego Sądu Administracyjnego, zaś wcześniej, przez 5 lat – w Trybunale Konstytucyjnym. Należy uznać bez wątpliwości, że przygotowanie  naukowe, znakomity warsztat prawniczy oraz doświadczenie naukowe i praktyczne prof. Wiącka zdobywane  podczas piastowania wielu wysokich funkcji, zarówno  w organach polskiej władzy sądowniczej, jak i w instytucjach służących pomocą prawną, wymagających  profesjonalnej, specjalistycznej wiedzy prawniczej,  w szczególności w ramach działań Rady Legislacyjnej  przy prezesie Rady Ministrów, w pełni predysponują  jego kandydaturę do wyboru na nowego rzecznika  praw obywatelskich. Dziękuję bardzo.   

Krzysztof Lipiec
Bardzo dziękuję. Pani Marszałek! Wysoka Izbo! 

Robert Kropiwnicki
Wysoka Izbo! Otóż dzisiaj w imieniu tej części  sali, w której jesteśmy w mniejszości, wyciągamy do  was rękę, zwracamy się do was jako do większości:  zakończmy ten spór.  Przez prawie rok nie jesteśmy w stanie się dogadać. Naprawdę każdy, kto jest patriotą, powinien  chcieć dzisiaj zakończyć ten spór. Zagłosujcie na prof.  Wiącka, który ma gwarancję, że Senat go poprze,  wyrazi zgodę.  Naprawdę warto, żebyśmy pokazali, że jesteśmy Polakami, że zależy nam  na tym, żeby Polska miała rzecznika praw obywatelskich, a nie rzecznika politycznego. To nie może być  polityk, to powinien być człowiek, do którego zwrócą  się wszystkie strony sporu. Poprzyjcie profesora, który jest niezależny i który spełnia wszystkie gwarancje, a nie jest politycznym człowiekiem wyciągniętym  z kapelusza. Naprawdę proszę was: pokażcie, że jesteście patriotami. Dziękuję bardzo.   

Krzysztof Lipiec
Bardzo dziękuję. Pani Marszałek! Wysoka Izbo! W imieniu Komisji  Sprawiedliwości i Praw człowieka przedstawiam Wysokiemu Sejmowi opinię w sprawie wniosków dotyczących wyboru rzecznika praw obywatelskich. Komisja rozpatrywała dwa wnioski. Kandydaturę  pani Lidii Staroń komisja zaopiniowała pozytywnie  , natomiast kandydaturę pana Marcina  Wiącka komisja zaopiniowała negatywnie. Dziękuję  bardzo.   

Michał Szczerba
Pani Marszałek! Wysoka Izbo! Od 9 miesięcy trwa  wybór rzecznika praw obywatelskich. To niekończąca  się historia. To już piąte podejście do wyboru tego konstytucyjnego organu. Każde z ugrupowań reprezentowanych na tej sali mogło wskazać swoją kandydatkę  lub swojego kandydata marzeń. Ani nasi kandydaci,  ani posłowie PiS nie uzyskali wsparcia w Senacie. Nie  było większości w Senacie, jeśli chodzi o wybór polityka, i nadal nie będzie. Jeśli jest się posłem lub senatorem, to każde głosowanie, każdy wybór to czysta polityka. To, że ktoś  bardzo chce, nie może być wystarczającym atutem.  Potrzebne są wyróżniająca wiedza prawnicza, niezależność, logika i precyzja w prezentowaniu wizji sprawowania urzędu, prawdomówność, ale także brak  wątpliwości. Ostatnie zawiadomienia do prokuratury nie budzą respektu wobec jednej z kandydatur. PiS konsekwentnie poszukuje kandydatów na kluczowe urzędy, na których można mieć prokuratorskie trzymanie. Nie przesądzając zasadności zarzutów, badanie  w trakcie kadencji rzecznika sprawy w prokuraturze  mogłoby mieć wpływ na jego funkcjonowanie, być  swoistym efektem mrożącym.  Dostajemy dzisiaj również propozycję kompromisowego kandydata, zaproponowanego przez środowisko akademickie, a dokładnie przez Radę Wydziału  Prawa i Administracji Uniwersytetu Warszawskiego.  Prof. Marcin Wiącek to na pewno kandydat świetnie  przygotowany, naukowiec. Wyróżnia się on wiedzą  prawniczą, a w szczególności znajomością obszaru praw  człowieka. Ponieważ konsekwentnie unika demonstracji swoich poglądów politycznych, swojego światopoglądu, może stworzyć model sprawowania urzędu otwartego dla wszystkich, do którego bez żadnego trybu  każdy i każda mogą się zgłosić ze swoim problemem.  Ten model dłoni wyciągniętej do współpracy był widoczny podczas spotkań z Lewicą, ale również z Konfederacją. Nie bał się on merytorycznej rozmowy, debaty i nie uciekał od niej. Odpowiadał na zaproszenia.  Nikt na tej sali nie ma żadnego powodu, by odmówić  poparcia prof. Wiąckowi, ani merytorycznego, ani politycznego. To neutralny światopoglądowo, profesjonalny  i niezależny kandydat. Koalicja Obywatelska jest na tak. Dziękuję bardzo.   

Krzysztof Śmiszek
Szanowna Pani Marszałek! Wysoka Izbo! 9 miesięcy, 279 dni – to jest czas, który upłynął od końca  kadencji obecnego rzecznika praw obywatelskich. Przez  tyle czasu nie jesteśmy w stanie jako parlament wybrać rzecznika praw obywatelskich. Tyle czasu trwa  klincz, którego ofiarą padają obywatele  którzy mają konstytucyjnie zagwarantowane  prawo do złożenia skargi, do poszukiwania ochrony  u niezależnego organu konstytucyjnego, jakim jest  rzecznik praw obywatelskich. Tyle trwa klincz, którego autorem jest Prawo i Sprawiedliwość, które ciągle podejmuje próby upchania na tym stanowisku  partyjnego albo upolitycznionego kandydata. Dzisiaj podejmujemy piątą próbę. Dzisiaj mamy  szansę wybrać kandydata kompromisu, kandydata  ponadpartyjnej zgody. To prof. Marcin Wiącek. Każdy musiał się posunąć. Każdy uznał, że dobro Polaków jest ważniejsze niż partyjny interes czy partyjny nominat. Dziś jest sprawdzian z odpowiedzialności i troski o państwo, o prawa obywateli. Możemy  wybrać prawnika, profesjonalistę albo kandydatkę,  której jedną z niewielu zalet jest to, że po prostu  bardzo chce. Klub Lewicy będzie głosował za kandydaturą  prof. Marcina Wiącka.  

Katarzyna Ueberhan
Szanowna Pani Marszałek! Wysoka Izbo! Czternastolatkę gwałci 26-letni kuzyn, a sąd II instancji  obniża wyrok, bo ofiara nie krzyczała. 18-letni obywatel Ukrainy zbiera pieniądze na cel społeczny i zostaje pobity przez funkcjonariuszy Policji. Czternastolatek udostępnia post o Strajku Kobiet, w domu  nachodzi go policja. Kolorowe flagi obrażają pomniki,  gminne uchwały odczłowieczają, a 48 osób zostaje  aresztowanych i wywiezionych na różne posterunki  Policji za okazaną solidarność. Tysiące dzieci znika  z systemu edukacji w czasie pandemii, bo nie wiadomo, kto i jak ma to kontrolować.  To tylko kilka z 72 tys. ludzkich spraw z ostatniego roku, w których interweniował rzecznik praw  obywatelskich i jego biuro. 72 tys. powodów, dla których potrzebujemy rzecznika praw obywatelskich  dziś. Nadmierne upartyjnienie struktur państwowych, mało wydajny system opieki zdrowotnej, niewłaściwie reformowany system sprawiedliwości, kryzys praworządności, kryzys pandemiczny, a pośrodku tego człowiek. Osoby najsłabsze, których prawa  i wolności wymagają dzisiaj szczególnej ochrony.  Tylko wtedy, gdy człowiek i jego godność staną  w centrum widzenia naszego świata, gdy w drugim,  w tym innym, zobaczymy też człowieka, tylko wtedy  i tylko tam, w człowieku i w obronie jego godności,  odnajdziemy nasze wspólne wartości – nasz naród,  nasze państwo i rzecznika naszych praw. Dlatego w imię tego, co łączy, w imię wartości  , w imię demokratycznego państwa prawa  wybierzmy dziś wspólnie, ponad podziałami, apolitycznego strażnika naszych praw i wolności. Tak, pani marszałek, czas już się kończy. Czas  dokonać wyboru. Dziękuję.   

Krzysztof Paszyk
Dziękuję bardzo.  Pani Marszałek! Wysoka Izbo! Dzisiaj w tej Izbie,  w tym momencie, trzeba zadać sobie pytanie, czy  rzecznikiem praw obywatelskich powinna zostać osoba, o której szef klubu rekomendującego mówi: dlatego ją zgłaszamy, bo chce. Czy rzecznikiem praw  obywatelskich ma zostać osoba, która kiedyś była  w zarządzie krajowym jednej z liczących się partii  politycznych w tym kraju   a dzisiaj, choć wybrana niezależnie, z własnego  komitetu, opuszcza salę senacką w ramach obstrukcji działań Senatu Rzeczypospolitej? Czy osobą dzisiaj rekomendowaną przez Sejm na rzecznika praw  obywatelskich powinna być osoba, co do której media  ujawniają wiele wątpliwości dotyczących działalności, którą prowadziła przez ostatnie lata? Czy jednak  powinniśmy wznieść się ponad tą polityczną zajadłość, ponad te polityczne spory i postawić na kandydata, który chce być rzecznikiem Polek i Polaków?  Nie chce być rzecznikiem poglądów politycznych,  idei politycznych, rzecznikiem jakiejkolwiek partii  politycznej. Naszym zdaniem, zdaniem klubu Koalicji Polskiej – Polskiego Stronnictwa Ludowego, który  mam przyjemność reprezentować, taką właśnie osobą jest pan prof. Marcin Wiącek. To osoba, która nigdy nie należała ani nie należy do żadnej partii politycznej, która w ostatnich latach absolutnie nie wikłała się, nie angażowała się po którejkolwiek stronie  politycznych sporów, które wybuchały. To osoba,  która naukowo, ale i praktycznie zajmuje się ochroną  praw człowieka, rzeczą niezwykle dzisiaj ważną  z punktu widzenia interesów Polek i Polaków. Jest  osobą, która naukowo, wielopłaszczyznowo poznaje  i zgłębia obszary, którymi zajmuje się rzecznik praw  obywatelskich. Naprawdę chcielibyśmy bardzo prosić Wysoką  Izbę, by raz wznieść się ponad te podziały, które są  tu naprawdę w wielu momentach niezwykle destrukcyjne, i poprzeć osobę pana prof. Marcina Wiącka,  o co chciałbym bardzo serdecznie prosić. Dziękuję.   

Dobromir Sośnierz
Szanowni Państwo! Konfederacja nie interesuje  się tym, kto kogo zgłosił, nie interesują nas te układy,  układziki, przepychanki. Każdego kandydata zawsze  ocenialiśmy i oceniamy indywidualnie. W tym przypadku również byliśmy otwarci, zaprosiliśmy oboje  kandydatów na dyskusję. Niestety oboje tę dyskusję  przegrali: pani Lidia Staroń walkowerem, ponieważ  nie przyszła, a pan Wiącek oprócz tego, że mówił parę  rzeczy rozsądnych, to niestety mówił też parę takich,  których nie dało się słuchać, jak o walce z luką płacową, wydumaną przez feministki. W związku z tym nie mamy łatwego wyboru i uznajemy, że ta debata  nie doprowadziła nas do konkluzji. W związku z tym posłowie Konfederacji ocenią  indywidualnie każdego kandydata i zobaczymy, gdzie  nas to doprowadzi. Dziękuję.  

Tomasz Zimoch
Pani Marszałek! Wysoki Sejmie! Koło Parlamentarne Polska 2050 udziela poparcia prof. Marcinowi  Wiąckowi. To prawnik, naukowiec, specjalista z zakresu prawa konstytucyjnego i praw człowieka. Senator Lidia Staroń nie przekonała, że wyróżnia się  wiedzą prawniczą, czego wymaga ustawa o RPO.  W czasie posiedzenia komisji sprawiedliwości nie  odpowiedziała właściwie na żadne pytanie posłów.  Prof. Wiącek wie, jak skutecznie dochodzić praw obywatelskich. Daje rękojmię, że w swoich działaniach  będzie niezależny, niezawisły i apolityczny.   Przekonywająco brzmi jego zapowiedź, że będzie  – niech pan posłucha, panie pośle Suski – niezależnym adwokatem całego społeczeństwa.  Jego wystąpienie i odpowiedzi w czasie posiedzenia komisji były wykładem prawa. Szkoda, że pan, panie Suski, tam nie był i tej lekcji prawa dla każdego nie odbył. Podkreśla na każdym kroku, jak ważna jest  ochrona godności człowieka, która zgodnie z art. 30  konstytucji stanowi źródło wolności i praw człowieka  i obywatela. Akcentuje prof. Wiącek, jak ważny jest  art. 32 konstytucji: „Wszyscy są wobec prawa równi”.  Dlatego jesteśmy przekonani, że każda osoba szukająca wsparcia, niezależnie od poglądów politycznych  i tożsamości religijnej, kulturowej, narodowej czy  seksualnej, będzie mogła widzieć w tym kandydacie  rzecznika swoich praw. W szczególności Koło Parlamentarne Polska 2050  docenia krytyczną ocenę funkcjonowania Krajowego  Ośrodka Zapobiegania Zachowaniom Dyssocjalnym  w Gostyninie, konieczną kontynuację w zakresie realizacji zadań z zakresu Krajowego Mechanizmu  Prewencji Tortur, wyrażaną troską o prawa osób  zatrzymanych i tymczasowo aresztowanych oraz  osób w kryzysie bezdomności, jak również konieczność przestrzegania łamanej ostatnio przez rządzących wolności zgromadzeń. Cieszą deklaracje kandydata dotyczące konieczności pełniejszej realizacji przez Polskę międzynarodowych zobowiązań w zakresie ochrony środowiska,  czyli np. wynikającej z podpisanej 23 lata temu, a ratyfikowanej przez Polskę w 2003 r. konwencji z Aarhus  możliwości zaskarżenia planów urządzenia lasu czy  planów łowieckich, które to prawa nie są realizowane  w naszym ustawodawstwie, a także prawa do czystego powietrza. Pani Marszałek! Panie Posłanki i Panowie Posłowie! Zwracam się z kolejnym apelem, który tu już był  słyszany z ust innych posłów: bądźmy dzisiaj naprawdę ponad podziałami. Dziękuję bardzo.  

Paweł Szramka
Pani Marszałek! Wysoka Izbo! Rzecznik praw  obywatelskich powinien być niezależnym adwokatem  społeczeństwa. Tak mogłaby brzmieć skrócona definicja tej funkcji. Absolutnie zgadzam się z tym  stwierdzeniem, a są to słowa pana prof. Wiącka.  Wspólnie z pozostałymi posłami koła Polskie Sprawy  podpisaliśmy się pod jego kandydaturą. Nie jest politykiem ani nie jest związany z żadną  partią polityczną. Bardzo dobrze. Pracował w Radzie  Legislacyjnej przy premierze za rządów PO–PSL,  a także za rządów PiS. To również cieszy, bo pokazuje, że jego kompetencje były cenione i wykorzystywane bez względu na zmieniającą się władzę. Kieruje Zakładem Praw Człowieka Wydziału Prawa i Administracji Uniwersytetu Warszawskiego. Nie wiem  jak dla państwa, ale dla mnie to również jest całkiem  istotna zaleta. Uczestniczył w debacie, którą zorganizowała Konfederacja. To pokazuje, że nie obawia  się konfrontacji. Niestety podczas debaty zabrakło  kontrkandydatki. Szkoda, ale to również wiele mówi. Rzecznik praw obywatelskich musi być niezależny. Pożądane jest, żeby nie był powiązany z partią  rządzącą, ponieważ w czasie jego pracy najprawdopodobniej będą występowały sytuacje, w których będzie stawał po stronie obywatela w kontrze do decydentów politycznych. Nie może się wtedy zastanawiać, czy zaszkodzi rządzącym, czy nie. Musi stać po stronie obywatela.  Wysoka Izbo! Koleżanki i Koledzy Posłowie! Stańmy dziś na wysokości zadania. Parlament od kilku  miesięcy nie może wybrać rzecznika praw obywatelskich. To wstyd. To kolejny argument za tym, aby obywatele sami wybierali swojego rzecznika. Na chwilę  obecną nie jest to możliwe, dlatego liczę na to, że tym  razem wszyscy schowamy interes partyjny do kieszeni  i podejdziemy do tego głosowania odpowiedzialnie. Koło Poselskie Polskie Sprawy będzie głosować za  kandydaturą pana prof. Wiącka. Dziękuję.  

Marek Ast
Panie Marszałku! Panie Ministrze! Wysoka Izbo!  W imieniu Klubu Parlamentarnego Prawo i Sprawiedliwość mam zaszczyt przedstawić stanowisko wobec  rządowego projektu ustawy o zmianie ustawy – Kodeks postępowania cywilnego oraz niektórych innych  ustaw, druk nr 1222. Tak jak już pan minister powiedział, celem rządowego przedłożenia jest implementacja do polskiego porządku prawnego, konkretnie do procedury cywilnej,  wyroków Trybunału Sprawiedliwości Unii Europejskiej w sprawach C-176/17 oraz C-545/17 i połączonych C-419/18 i C-483/18. Na czym te zmiany by  polegały? Szczegółowo przedstawił to pan minister  Kaleta. Najważniejszą sprawą jest to, by przed wszczęciem postępowania nakazowego w oparciu o weksel  sąd mógł dokonać sprawdzenia umów i załączników  do umowy, na podstawie której był wystawiony weksel i zabezpieczał on wykonanie tej umowy, pod takim kątem czy zarówno umowa, jak i załączniki do  niej nie zawierają niedozwolonych klauzul, które mogłyby pokrzywdzić konsumenta. Ta kontrola będzie  obowiązkowa. Nadto w konsekwencji projekt wyłączył też przenoszalność ze skutkiem indosu praw z weksla wystawionego przez konsumenta na osobę trzecią. Taka  praktyka będzie niedozwolona. Zmianą w dobrym  kierunku jest też zniesienie monopolu operatora  pocztowego, jeżeli chodzi o kwestię doręczeń. Jednym  słowem są to zmiany, które wzmacniają pozycję konsumenta względem przedsiębiorców, którzy do tej  pory mieli procedury związane z egzekwowaniem  należności z umowy w oparciu o weksel zdecydowanie bardziej korzystne, w szczególności jeżeli zawierali w umowach klauzule niedozwolone, a nie podlegało to kontroli.  Należy więc stwierdzić, że z jednej strony jest to  oczywiście implementacja, czyli obowiązek państwa  polskiego, ale jednocześnie są to zmiany, które idą  w dobrym kierunku. Mają one poparcie Klubu Parlamentarnego Prawo i Sprawiedliwość. W tej sytuacji oczywiście w imieniu klubu wnoszę o skierowanie projektu ustawy do dalszych prac legislacyjnych we  właściwej komisji. Dziękuję bardzo. 

Barbara Dolniak
Panie Marszałku! Wysoka Izbo! Projekt ustawy  wynika z konieczności implementacji do polskiego  porządku prawnego wyroków Trybunału Sprawiedliwości Unii Europejskiej, m.in. w sprawie polskiej,  o sygnaturze C-545/17. Pojawia się tutaj kilka zmian,  które dla stron postępowania sądowego będą miały  znaczenie, m.in. możliwość nadania przesyłki do  sądu nie tylko u jednego operatora pocztowego, ale  w każdym przedsiębiorstwie, które jest wpisane do  rejestru operatorów pocztowych zarówno w Polsce,  jak i na terenie Unii Europejskiej. Ważna zmiana to  ta, że przesyłka będzie musiała być nadana tylko  i wyłącznie w formie listu poleconego. Ale to akurat  dobre rozwiązanie, ponieważ strona będzie mogła  zawsze wykazać, że złożyła pismo procesowe do sądu. Istotna jest również kwestia zmian dotyczących  konsumenta. Składający pozew do sądu będzie musiał wskazać w pozwie, czy przeciwnik, czyli pozwany, jest konsumentem. Jeżeli tego nie zrobi, sąd będzie mógł wezwać stronę do uzupełnienia braku pod  rygorem zwrotu pozwu. Jeżeli poda nieprawdziwą  informację, sędzia czy referendarz – bo o to rozszerzono również kompetencje referendarza – będzie  mógł wymierzyć karę pieniężną, czyli po prostu grzywnę, za podanie nieprawdziwej informacji. Nadto  przyznane jest uprawnienie do wydania z urzędu postanowienia zmieniającego treść nakazu, jeżeli chodzi  o czas na zaskarżenie tego nakazu. Ważna jest również kwestia dotycząca weksla,  a mianowicie projekt przewiduje zakaz przenoszenia  praw z weksla wystawionego przez konsumenta na  inne osoby, np. firmę windykacyjną, i obejmuje nie  tylko, jak teraz, kredyt konsumencki, ale także wszelkie umowy konsumenta z przedsiębiorcą. Ochrona ta  ma przy tym obejmować nie tylko dłużnika, ale także poręczycieli. Występujący z wekslem będzie musiał  przedstawić sądowi umowę. Jeżeli tego nie zrobi i sąd  stwierdzi jakiekolwiek wątpliwości, będzie mógł on  przekazać sprawę do rozpoznania w postępowaniu  zwykłym. Przypomnę, że nakazy zapłaty z weksla Sekretarz Stanu   w Ministerstwie Sprawiedliwości  Sebastian Kaletawydawane są w trybie nakazowym – to po pierwsze.  Po drugie, od razu stanowią one tytuł wykonawczy. Ponadto oprócz tych rozwiązań przewidziana jest  również możliwość uzyskania zwrotu kosztów tłumaczenia. W ustawie o kosztach sądowych jest określenie rozwiązania dotyczącego górnej granicy opłaty od zarzutów dotyczących nakazu zapłaty. Będzie  również możliwość uzyskania zwrotu kosztów dotyczących tłumaczenia. Mam nadzieję, że w toku postępowania zarówno  przed Sejmem, jak i na posiedzeniu komisji, do której projekt zostanie skierowany, nie zostaną złożone  do niego rozwiązania, które zmieniłyby jego cel oraz  treść, bo to zły sposób procedowania, a niestety  mamy z nim często do czynienia. Ustawa ta w zakresie swojej treści, jak i z uwagi na potrzebę zmian  zgodnie z orzeczeniami, z wyrokami Trybunału  Sprawiedliwości – co do niektórych kwestii sądy już  stosują bezpośrednio orzeczenia Trybunału Sprawiedliwości Unii Europejskiej – wejdzie w życie.  Uchwalimy projekt ustawy, który pozwoli stronom  na szybsze i sprawniejsze dochodzenie swoich racji,  a jednocześnie da on możliwość przedstawienia argumentów w postaci np. umowy, jeżeli mówimy  o wekslu. To rozwiązanie daje szansę na ocenę   przez sąd zasadności roszczenia przed  wydaniem nakazu zapłaty w trybie nakazowym.  Dziękuję bardzo.   

Katarzyna Ueberhan
Szanowny Panie Marszałku! Wysoka Izbo! Mam przyjemność przedstawić stanowisko klubu Lewicy w sprawie  rządowego projektu ustawy z druku nr 1222 o zmianie  ustawy – Kodeks postępowania cywilnego oraz niektórych innych ustaw, projekt, który ma na celu wykonanie prawa Unii Europejskiej.  Obowiązkowa kontrola umowy, a nie tylko weksla,  dłuższy termin na odwołanie i niższe opłaty sądowe,  mające wzmocnić obywateli w sporach z przedsiębiorcami i zwiększyć ochronę konsumentów przed działaniami dużych firm, w tym banków – takie zmiany  przewiduje niniejsze przedłożenie, rządowy projekt  noweli Kodeksu postępowania cywilnego oraz niektórych innych ustaw. Podstawowy cel zmiany ustawy wynika z wdrożenia wyroków Trybunału Sprawiedliwości Unii Europejskiej w sprawie tzw. postępowania nakazowego z weksla w sporach przeciw  konsumentom. Zgodnie ze wskazaniem Trybunału  Sprawiedliwości krajowym sądom cywilnym, w tym  orzekającym w nich referendarzom zmienione przepisy stwarzają możliwości kontroli umowy i jej załączników, którą przedstawiony sądowy weksel zabezpieczał, i to jeszcze przed wydaniem nakazu zapłaty. Wszystko po to, aby wychwycić niedozwolone  abuzywne postanowienia umowne. Należy przy tym  pamiętać, że wydany na posiedzeniu niejawnym bez  udziału pozwanego, a nawet jego pisemnego stanowiska, nieprawomocny nakaz zapłaty z chwilą wydania stanowi tytuł zabezpieczenia wykonalny bez  nadania mu klauzuli, który jest dla osoby pozwanej  prawie tak samo dolegliwy jak zajęcie komornicze. Projekt poszerza też zakaz przenoszenia praw  z weksla, tzw. indosu, wystawionego przez konsumenta na inne osoby, np. firmy windykacyjne, i obejmuje  nie tylko, jak do tej pory, kredyty konsumenckie, ale  wszelkie umowy konsumenta z przedsiębiorcą. Ochroną taką ma obejmować nie tylko samego dłużnika, to  jest strony umowy zawartej z przedsiębiorcą, ale też  i poręczycieli. Występujący z pozwem nakazowym  będzie musiał przedłożyć sądowi umowę zabezpieczoną wekslem. Bez tego sąd nie wyda wyroku i skieruje sprawę do zwykłego procesu, więc pozwany konsument uzyska możliwość prezentacji swych racji przed  wydaniem orzeczenia. W szczególnych przypadkach  ma już wystarczyć samo oświadczenie pozwanego  przed sądem – choć pod groźbą grzywny do 300 zł  – o tym, że jest konsumentem. Co równie ważne, przedłużony zostaje też termin  na odwołanie od nakazu zapłaty na tzw. zarzuty – do  miesiąca, jeśli dłużnik przebywa na terenie Polski,  i 3 miesięcy, gdy doręczenie ma nastąpić poza Unią  Europejską. Dla uniknięcia komplikacji terminy te  mają dotyczyć zarówno konsumentów, jak i przedsiębiorców. Nowe rozwiązania umożliwiają również oddanie pisma procesowego, z zachowaniem powyższego terminu, w placówce dowolnego operatora pocztowego świadczącego usługi powszechne – w formie  przesyłki poleconej.  Opłata od zarzutów od nakazu zapłaty, którego  przedmiotem było roszczenie przeciw konsumentowi,  zgodnie z przedłożeniem nie będzie mogła przekraczać  750 zł. To znacznie mniej niż obecnie w zwykłym postępowaniu. Do weksli wystawionych przed dniem  wejścia w życie niniejszej ustawy mają być jednak stosowane przepisy dotychczasowe. Ponieważ projekt  dostosowuje polskie przepisy do orzeczeń Trybunału  Sprawiedliwości Unii Europejskiej zapadłych na kanwach spraw wniesionych z Polski oraz Niemiec i dzięki nowym rozwiązaniom zwiększy ochronę prawną  obywateli, a konsumenci i inne strony postępowania  cywilnego będą mogli korzystać z porównywalnego  w całej Unii Europejskiej poziomu ochrony swoich  praw, klub Lewicy popiera niniejsze przedłożenie  w obecnie przedłożonym kształcie. Dziękuję bardzo.    

Krzysztof Paszyk
Bardzo dziękuję. Panie Marszałku! Wysoka Izbo! W imieniu Klubu  Parlamentarnego Koalicja Polska – PSL, Unia Europejskich Demokratów, Konserwatyści chciałbym  przedstawić nasze stanowisko do rządowego projektu  ustawy o zmianie ustawy – Kodeks postępowania  cywilnego oraz niektórych innych ustaw, zawartego  w druku nr 1222.  Jeśli chodzi o omówienie przedmiotowego projektu, to właściwie wszystkie jego główne założenia zostały przybliżone przez przedmówców. Jest to przede  wszystkim implementacja prawa europejskiego. Chciałbym w swoim wystąpieniu zwrócić projektodawcom  uwagę, która jest również wyrażana przez Naczelną  Radę Adwokacką, a dotyczy tego, że przy okazji projektowanych zmian nie pomyślano o odmiejscowieniu, jeśli chodzi o nadawanie korespondencji, tylko  pozostał wymóg nadania pisma w placówce operatora pocztowego, a jak wiemy, nasza rzeczywistość jest  dzisiaj taka, że świat idzie do przodu. Mamy różnego  rodzaju listomaty, formy coraz bardziej mobilne i ułatwiające nadawanie przesyłek. I, panie ministrze, te  przepisy mogłyby również nadążać za tym, co się  dookoła nas, w naszej rzeczywistości dzieje. Może  uda się w toku prac pomyśleć o tym, aby to spostrzeżenie, które nie jest spostrzeżeniem o charakterze  politycznym, tylko pochodzi od fachowców, od profesjonalistów, w projekcie ująć.  To oczywiście nie zmienia faktu, że tak jak pozostałe kluby, których przedstawiciele prezentowali  stanowiska przede mną, również my jako klub parlamentarny nie widzimy przeszkód w tym, żeby ten  projekt został poparty, z tym zastrzeżeniem. Gdyby  ta uwaga zyskała uznanie projektodawców i przez  resort została rozpatrzona jako autopoprawka, to  byłoby nam jeszcze łatwiej decyzję o poparciu tego  projektu zamanifestować podczas głosowania. Dziękuję bardzo.   

Janusz Korwin-Mikke
Panie Marszałku! Wysoka Izbo! W prawie najważniejszą rzeczą jest to, żeby nie było często zmieniane.  Jeżeli więc robimy jakąś zmianę, to trzeba ją dobrze  uzasadnić. Tu uzasadnia się to wymogami Unii Europejskiej. Otóż ja nie jestem zwolennikiem niewolniczego naśladowania tego, co jest w Unii – wręcz  przeciwnie. Jeżeli mają być jakieś zmiany, to powinny być dobre, nie złe, a nie – unijne albo nieunijne.  Takie jest stanowisko Konfederacji. Chciałem tutaj rozczarować Lewicę, bo zmiany  Ustawodawcom się wydaje, że coś zmieniają, natomiast ludzie się do tego świetnie dopasowują. Mogę  się założyć, że jeżeli chcemy tutaj po lewacku promować biednego, drobnego konsumenta przeciwko wielkim firmom, to wielkie firmy po prostu wynajmą  sobie zwykłego szarego obywatela, który będzie za  nich prowadził sprawy i trzeba będzie pozywać zwykłych szarych obywateli, a nie wielką firmę. Prawnicy wielkich firm na pewno jakoś tę sprawę rozwiążą. Przechodząc do konkretów: miałem nadzieję, że  weksel, który na Zachodzie jest często stosowany,  znajdzie u nas większe zastosowanie. Czym jest bowiem weksel? Weksel to jest prywatny pieniądz, który w pewnych okresach konkurował wręcz z pieniądzem państwowym, i to jest bardzo słuszne. Natomiast tutaj jest duże ograniczenie działalności  weksla. Weksel się ciężko indosuje na trasata, działalność weksla jest tu, jak widzę, również ograniczona. Tutaj popieram wielce czcigodną posłankę Platformy Obywatelskiej: trzeba dużą uwagę przywiązać  do sprawy wekslowej i jak najbardziej upowszechnić  stosowanie weksli, nie tylko poręczycielskich, po prostu jako zapłaty. W tym celu musi być swobodna trasata weksla, tak samo jak jest swobodne przenoszenie stuzłotówki z obywatela na obywatela.   Wszystko jedno. Weksel to weksel.  Natomiast co do kwestii wysokości, to jeszcze jedna rzecz jest tu pozytywna. Chodzi o zmniejszenie  opłat sądowych, co rzeczywiście jest ważne. Oddając  już głos mojemu szanownemu koledze, chciałbym  poprosić również, żeby rząd zastanowił się nad  zmniejszeniem opłat patentowych, bo liczba patentów w Polsce drastycznie spada, bo ludzi nie stać na  nieprawdopodobnie wysokie opłaty za patent. Dziękuję za uwagę.  Kolega Dobromir Sośnierz. 

Dobromir Sośnierz
Ja również jestem sceptyczny wobec tego projektu. Mam mieszane uczucia. Nie popieram przede wszystkim ingerencji prawa wykroczeniowego w stosunki umowne, a tym bardziej jej dalszego rozszerzania. Rozumiem, że od biedy można uznać, że jakieś  postanowienia umowne są po prostu nieważne, jeśli  bardzo się upieramy, żeby tę wolność umów ograniczyć, ale traktowanie jakiejś dobrowolnie zawartej  umowy jako wykroczenia to jest zła droga. Nie idźcie  w tym kierunku.   Mam też mieszane uczucia wobec zmiany dotyczącej doręczeń. Zgoda na oddawanie przesyłek sądowych z innych krajów może sprzyjać niestety – jako  efekt uboczny – dalszemu wydłużaniu tych postępowań. Możemy sobie wyobrazić, że ktoś, komu zależy  na przewlekaniu postępowania, może zaangażować  kogoś do wysyłania poczty z kraju unijnego, w przypadku którego są problemy z pocztą, z docieraniem  przesyłek na czas, i w ten sposób umyślnie sabotować  rozwój tego postępowania. Myślę, że problem zagranicznych przesyłek lepiej rozwiązać za pomocą doręczeń elektronicznych, nad czym też już pracujemy.  Mam wrażenie, że w ten sposób trochę łapiemy się  lewą ręką za prawe ucho. To, że coś jest implementacją unijnej dyrektywy, nie powinno nas zwalniać, tak  jak słusznie powiedział przedmówca, z samodzielnego oceniania, czy coś jest mądre czy głupie. W tej  ustawie chyba są elementy takie i takie. Dziękuję.    

Tomasz Zimoch
Panie Marszałku! Wysoki Sejmie! Panie Ministrze! Zbliża się godz. 18, ale będę mówił krótko nie  tylko dlatego. Przede wszystkim chodzi mi o to, by  nie powtarzać tego, co już wcześniej powiedziano.  Zatem w trybie mini-maks: minimum słów, maksimum dobrego prawa.  Koło Parlamentarne Polska 2050 popiera ten projekt, bo legislatorzy mówią w takich sytuacjach: nie  ma wyjścia, trzeba wdrożyć wyroki Trybunału Sprawiedliwości do polskiego prawa. I panie ministrze,  oby to nigdy nie budziło żadnych wątpliwości, jeśli  chodzi o rozstrzygnięcia Trybunału. Projekt ustawy zmieniającej Kodeks postępowania cywilnego i inne ustawy powstał właśnie w wyniku kilku rozstrzygnięć Trybunału. Słusznie podkreśla się w uzasadnieniu, że konsekwencją zmian  wprowadzonych do prawa procesowego jest rozszerzenie w dalszych przepisach projektu ochrony konsumenta na gruncie prawa materialnego. Popieramy ten projekt, ale jednocześnie już sygnalizujemy, że pewnie na etapie prac komisji zadamy pytania, choćby dotyczące nowych brzmień § 1  i 2 w art. 4802, bo nasuwają się wątpliwości, czy określony przez sąd 3-miesięczny termin zaspokojenia  przez pozwanego roszczenia poza terytorium Unii  Europejskiej nie jest zbyt długi i czy nie zachodzi  jednak pewna sprzeczność z ideą tego postępowania.  Dziękuję bardzo.  

Barbara Dolniak
Dziękuję, panie marszałku. Wysoka Izbo! Mam pytania dotyczące paru kwestii. Teraz będzie można kierować przesyłki z pismami do sądu za pośrednictwem operatora pocztowego  wpisanego do rejestru. W związku z tym mam pytanie: Czy ministerstwo planuje na swojej stronie wskazywać, jakie są to podmioty, którzy operatorzy pocztowi prowadzący działalność wpisani do rejestru  przyjmują przesyłki i do których można je składać?  Czy przewiduje się takie rozwiązanie, czy też będzie  to można sprawdzić tylko w rejestrze? Mam również  pytanie dotyczące tego, jak państwo ustalaliście te  dłuższe terminy, znaczy różnego rodzaju rozwiązania wprowadzone w tym projekcie, dosyć znacząco  wydłużające wskazane tam terminy. Jest też możliwość uzyskania  750 zł to górny pułap  opłaty od zarzutów w nakazie zapłaty. Jak to zostało  wyliczone i jakie argumenty państwo przyjęliście,  przyjmując właśnie tę kwotę 750 zł? Dziękuję bardzo. 

Michał Gramatyka
Panie Marszałku! Panowie Ministrowie! Wysoka  Izbo! W przedłożeniu zmieniają państwo m.in. art. 165  Kodeksu postępowania cywilnego. Tam używacie  

Dobromir Sośnierz
takiego sformułowania: oddanie pisma procesowego w formie przesyłki poleconej w placówce pocztowej w Polsce lub w Unii Europejskiej. W obecnym  stanie prawnym funkcjonuje również art. 165 § 4  zawierający normę: wprowadzenie pisma do systemu  teleinformatycznego sądu. Moje pytanie: Jak nowelizacja k.p.c., nad którą pracujemy, ma się do art. 63  ustawy o doręczeniach elektronicznych, która przygotowuje nas na cyfrową komunikację m.in. z sądami? Tam ten obowiązek przyjmowania pism cyfrowych jest wprawdzie wyrażony, ale jest osłabiony  takim enigmatycznym sformułowaniem: jeżeli warunki techniczne i organizacyjne sądu to umożliwiają. Mamy rok 2021. Moje pytanie: Kiedy ustawodawca zakreśli konkretny termin, po którym będzie  możliwa komunikacja z sądami  na podstawie norm ustawy o doręczeniach elektronicznych?  To coś, co dzisiaj wydaje się absolutnie naturalne.  Bardzo dziękuję. 

Jan Szopiński
Panie Marszałku! Wysoka Izbo! Czy Polska faktycznie musi być upokarzana przez TSUE wyrokami  przywołanymi w tym druku sejmowym? Czy żaden  z wybitnych prawników ministerstwa usiłujących  z jednej strony pozbawiać sędziów immunitetu, a z drugiej strony zabraniać im wykonywania ich obowiązków nie mógł być wcześniej zobowiązany do uporządkowania tak oczywistych spraw? Czy tak trudno było  dopilnować współbrzmienia Kodeksu karnego z Kodeksem postepowania cywilnego w kwestiach tak  banalnych jak wskazanie operatora pocztowego lub  zauważenie, że niemożliwa jest prawna egzekucja weksla  sporządzonego do bezprawnej umowy określającej  jego stosowanie? Szanowny Panie Ministrze! Dlaczego pańscy urzędnicy nie zajmują się sprawami, do których zostali powołani? Czy mógłbym pana ministra poprosić o zajęcie  stanowiska w tej sprawie na piśmie? Dziękuję. 

Krystyna Skowrońska
Szanowny Panie Marszałku! Panie i Panowie Posłowie! Nie będę się odnosiła do tego segmentu dotyczącego informatyzacji prac sądu. Odniosę się do tej  części, w której zmienia się przepisy Prawa wekslowego i Prawa czekowego, tej ustawy z 1936 r. Państwo wskazujecie, że wprowadzamy zakaz przenoszenia indosu z weksla w zakresie przepisów prawa  wekslowego i czekowego. W tym zakresie interesuje  mnie również Skoro do umowy czy do weksla dołączona jest deklaracja wekslowa, to jak w tym przypadku podchodzić do możliwości robienia czy rolowania, czy sekurytyzacji kredytów, w tym kredytów  konsumenckich, i sprzedawania pakietów innym  podmiotom? Jak powiedział pan poseł Korwin-Mikke, to są pieniądze. Jeżeli one nie wpływają ,  jeżeli to zabezpieczenie nie działa, to wtedy otrzymujemy, sprzedajemy poniżej tej wartości. W tym zakresie, jeżeli zamykamy stosowanie m.in. przenoszenia  indosu w sytuacjach z konsumentami, chciałabym  zapytać, jak miałoby się to odbywać w życiu gospodarczym. Czy transakcje gospodarcze pomiędzy podmiotami, które prowadzą działalność gospodarczą,  będą możliwe? Czy dzisiaj robienie portfeli sekurytyzacyjnych i sprzedaż wierzytelności będą możliwe  i w jakim zakresie?  

Przemysław Koperski
Panie Marszałku! Panie Ministrze! Wysoka Izbo!  Zmiany są jak najbardziej potrzebne i w imieniu klubu parlamentarnego Lewicy koleżanka już powiedziała, że będziemy głosowali za. Ale mam pytanie,  panie ministrze, zwracam się do pana jako członka  polskiego rządu: Czy panu nie wstyd? Po wprowadzeniu tych zmian będzie można oddać pismo procesowe  w formie przesyłki poleconej w dowolnym miejscu na  terenie Unii Europejskiej, gdzie działa placówka  pocztowa. Kiedyś standardem było to, że w miastach  wojewódzkich, byłych miastach wojewódzkich placówki pocztowe Poczty Polskiej były czynne 24 godziny na dobę. Teraz mieszkańcy np. Bielska-Białej,  żeby nadać przesyłkę w dniu wolnym od pracy, muszą  dojeżdżać do Katowic. Czy teraz, panie ministrze, nie  będzie panu wstyd, że polscy obywatele będą jeździć  np. do Republiki Czeskiej i tam nadawać przesyłki,  ponieważ tam te placówki pocztowe dłużej działają   niż w Polsce? Proszę zadziałać w polskim  rządzie, żeby to zmienić.  

Rafał Adamczyk
Panie Marszałku! Wysoka Izbo! W wykazie prac  legislacyjnych i programowych Rady Ministrów opublikowana została zapowiedź projektu ustawy o zmianie ustawy – Prawo oświatowe oraz niektórych  ustaw. Przepisy projektowanej ustawy mają na celu,  jak wynika ze wstępu do opracowania, wzmocnienie  roli organu nadzoru pedagogicznego, w tym w szczególności kuratora oświaty, tak aby jak najlepiej mógł  wykonywać powierzone mu ustawowo zadania. Niestety zasadnicze zmiany dotyczą wyboru dyrektora  i jego pozycji w szkole lub placówce. Dyrektor szkoły  jest obecnie wyłaniany w drodze konkursu. Ten organizowany jest raz na 5 lat. Komisję konkursową  w celu wyłonienia kandydata na stanowisko dyrektora publicznej szkoły, przedszkola lub placówki  powołuje samorząd, tj. organ prowadzący. Zasiada  w niej trzech przedstawicieli samorządu, trzech przedstawicieli kuratorium oświaty, po dwóch przedstawi-cieli rady pedagogicznej, po dwóch przedstawicieli  rady rodziców i po jednym przedstawicielu zakładowych organizacji związkowych. MEN proponuje  zwiększenie liczby przedstawicieli organu sprawującego nadzór pedagogiczny w komisjach konkursowych z trzech do pięciu, z zastrzeżeniem że kuratorium może zgłosić mniejszą liczbę swoich przedstawicieli w pracach komisji, ale zawsze przysługiwać  im będzie łącznie 5 głosów. Propozycja ta ośmiesza  państwo polskie, wypacza ideę konkursu, nie służy  odpowiedzialnej ocenie kandydatów na stanowisko  dyrektora, świadczy jedynie o zamiarze centralizacji  oświaty. O intencjach Ministerstwa Edukacji i Nauki  świadczy propozycja zawieszania niewygodnych dyrektorów na polecenie kuratora. Planuje się m. in.  wprowadzenie możliwości złożenia przez kuratora  oświaty wiążącego wniosku do organu prowadzącego  szkołę o zawieszenie dyrektora szkoły w pełnieniu  obowiązków, chodzi o złożenie wniosku o wszczęcie  postępowania dyscyplinarnego. Jest też zapis dotyczący odwoływania dyrektorów. Obecnie to organ  prowadzący decyduje ostatecznie o takim kroku. Po  wprowadzeniu projektowanych zmian samorząd będzie głównie wykonywał wolę kuratorium oświaty  w tej kwestii i cały czas płacił. Jeżeli dyrektor szkoły nie będzie realizował zaleceń organu sprawującego nadzór pedagogiczny, kurator będzie mógł wystąpić do samorządu z wnioskiem o odwołanie dyrektora w czasie roku szkolnego bez wypowiedzenia. Po nowelizacji ustawy – Prawo oświatowe kurator oświaty będzie miał też decydujący wpływ na zajęcia prowadzone w szkołach  przez organizacje pozarządowe. Dyrektor szkoły lub  placówki będzie miał obowiązek uzyskać pozytywną  opinię kuratora oświaty o prowadzeniu takich zajęć.  Co więcej, dyrektor będzie musiał przedstawić rodzicom lub pełnoletniemu uczniowi pełną informację  o celach i treściach realizowanego programu zajęć.  Udział ucznia w tych zajęciach będzie wymagał pisemnej zgody rodziców lub pełnoletniego ucznia.  Te pomysły niewątpliwie odbierają samodzielność  działania dyrektorów. W efekcie dyrektorzy i nauczyciele zrezygnują z poszukiwania dodatkowych wartościowych programów wychowawczych i edukacyjnych. Aby organizacja społeczna została wpuszczona  do szkoły, będzie musiała najpierw przejść trudną  procedurę administracyjną. Dotychczas w tej kwestii  pytał radę rodziców o zgodę dyrektor, a nie kurator  oświaty. Większość dyrektorów, chcąc uniknąć kolejnych obowiązków , zrezygnuje z tych zajęć  z niewątpliwą szkodą dla uczniów. Proponowane  zmiany to niewątpliwie prosta droga do zniszczenia  lokalnej polityki oświatowej i jej obywatelskiego wymiaru.  Zaskakujące jest również tłumaczenie proponowanych zmian. Autorzy opracowania podkreślają, że  powodem wprowadzenia zmian są nieprawidłowości  w funkcjonowaniu szkół. W rzeczywistości trudno  spotkać sytuację, by dyrektor nie wykonywał zaleceń  kontroli kuratorium, nie wpuścił przedstawicieli kuratora oświaty czy nie udostępnił dokumentacji. Jest  to z całą pewnością pretekst do wywrócenia do góry  nogami dotychczasowego ustroju oświatowego. Propozycja zmian w oświacie, Prawo oświatowe,  jest niewątpliwie zapowiedzią przejęcia nadzoru państwa nad szkołami. Po przyjęciu projektowanych przepisów samorządowe władze lokalne będą miały niewiele do powiedzenia jako organ prowadzący publiczne szkoły. Zostanie im tylko wykonywanie zadań  administracyjnych i płacenie za większość rzeczy.  Szkoła samorządowa przestanie nią być, zastąpi ją  szkoła scentralizowana i upaństwowiona, przychylna  władzy i poddana politycznej kontroli. Zgodnie z aktualnym prawem prowadzenie szkół jest zadaniem  własnym gminy. A jakie to zadanie własne, skoro  o wszystkim decydują rząd i kurator? Rola samorządu sprowadza się jedynie do roli płatnika. W ostatnich latach nie pojawiła się żadna rządowa  inicjatywa w polityce oświatowej budująca klimat  współpracy, zaufania między organem sprawującym  nadzór pedagogiczny i organem prowadzącym. Minister edukacji i nauki zamiast rozwiązywać realne  problemy polskiej oświaty, koncentruje swoją aktywność na kolejnym ograniczeniu kompetencji samorządu, dyscyplinowaniu dyrektorów i nauczycieli. Dziękuję bardzo.  

Wanda Nowicka
Panie Marszałku! Wysoka Izbo! Chciałabym wyrazić ogromny żal i oburzenie, że Prawo i Sprawiedliwość po raz kolejny zlekceważyło środowisko  pielęgniarek i położnych i odrzuciło jakże słuszne  postulaty płacowe tego środowiska. PiS miał okazję  zachować się przyzwoicie, a zachował się jak zwykle.  Rząd napluł pielęgniarkom i położnym w twarz.  A jeszcze niedawno rządzący na wyścigi licytowali  się, kto głośniej i dłużej będzie klaskał białemu personelowi za jego heroizm i poświęcenie w walce  z pandemią. Pielęgniarki i położne zamiast oklasków wolałyby  godne pensje. Dziś sejmowa większość odrzuciła opozycyjne poprawki Senatu dotyczące podwyżek dla  pielęgniarek i położonych. Wstyd. Tymczasem słyszymy o kolejnych premiach i nagrodach w ministerstwach, m.in. w Ministerstwie Zdrowia, za trudną  pracę w pandemii, o milionach złotych dla dyrektorów i innych nominatów partyjnych. Ci sami ludzie,  którzy głosują przeciw podwyżkom dla pielęgniarek  

Rafał Adamczyk
i położnych, z których część zapłaciła najwyższą cenę  w walce z koronawirusem To jest nie tylko szczyt  hipokryzji, to jest po prostu bezwstydne i haniebne. Podwyżki i wzrost finansowania powinny być  pierwszym krokiem do uzdrowienia polskiego systemu ochrony zdrowia, który od lat jest na skraju załamania. Dzisiejsze głosowanie pokazuje, że rządzący, którzy przyczynili się do tego, że umieralność  w Polsce ostatnio poszybowała do góry, nic sobie  z tego nie robią. Nic dziwnego, oni sami nie muszą  czekać na karetkę czy miejsce w szpitalu. Średnia  wieku polskiej pielęgniarki to 53 lata, położonej  – 50 lat. Za kilka lat to będzie 60 lat. Corocznie szkoli się 5600 pielęgniarek, pracę w zawodzie podejmuje  tylko 3600 osób. Z każdym rokiem sytuacja będzie  coraz bardziej dramatyczna.  Polska jest w Unii Europejskiej na trzecim miejscu od końca pod względem liczby pielęgniarek na  1 tys. mieszkańców. W Polsce jest ok. 1400 karetek  pogotowia. Dla porównania rząd rozbija się, dosłownie, ponad 2 tys. limuzyn, a licząc różne instytucje  państwowe, dysponuje ponad 4 tys. limuzyn. Rząd,  lekceważąc słuszne postulaty środowiska pielęgniarek i położnych, działa na szkodę całego społeczeństwa. Przepracowane pielęgniarki i luka generacyjna  uderzają w jakość świadczeń medycznych, a przez to  w jakość naszego zdrowia. Jak rząd może być tak  ślepy, by nie dostrzegać związku pomiędzy warunkami pracy pracowników ochrony zdrowia , jakością świadczeń medycznych a naszym zdrowiem i życiem?  Lewica nie zostawi pielęgniarek i położnych samym sobie. Nadal będziemy walczyć o godne pensje  i warunki pracy dla całego białego personelu oraz  o zwiększenie nakładów na ochronę zdrowia. 

Jan Szopiński
Panie Marszałku! Wysoka Izbo! 5 lat temu Ministerstwo Obrony Narodowej poinformowało, że Wojskowe Zakłady Lotnicze nr 2 w Bydgoszczy będą  produkować wojskowe drony w opcjach rozpoznawczych i w opcjach bojowych zdolnych do zwalczania  całych zgrupowań wojsk nieprzyjaciela. Jak oświadczył wiceminister obrony narodowej, dronami z Bydgoszczy zainteresowane były także inne armie świata, bo były one rewelacyjne i rewolucyjne. Bydgoskie  Zakłady Elektromechaniczne „Belma” rozpoczęły już  nawet produkcję głowic bojowych. Gdyby Ministerstwo Obrony Narodowej przyłożyło się przez te 5 lat  do produkcji polskich dronów, to dzisiaj polskie drony  bojowe broniłyby polskich granic, a Polska mogłaby  eksportować je do innych krajów na całym świecie.  Tymczasem kiedy spoglądamy w niebo, to dronów  pana Antoniego niestety nie widzimy. Nie widzimy  ich, bo ich nie ma. Niedawno dowiedzieliśmy się, że trzeba było kupić  nowe drony w Turcji, bo w Turcji były. Dlaczego nie  ma polskich dronów i kto za to odpowiada? Tego się  nie dowiedzieliśmy. Nie znamy też odpowiedzi na  pytanie, dlaczego Ministerstwo Obrony Narodowej  i polski rząd robią prezenty tureckiemu rządowi, kupując broń wartą miliardy złotych bez umowy offsetowej. Tłumaczenia o nagłych i nieznanych wcześniej  zagrożeniach są dla ekspertów mało wiarygodne.  Przykro mi to mówić, ale rozmawiający ze mną wojskowi uważają, że takie postępowanie polskiego Ministerstwa Obrony Narodowej wobec polskiego przemysłu zbrojeniowego to nie tylko przejaw niekompetencji, lecz także swoisty sabotaż gospodarczy, bo  potencjalne miejsce Polski na światowych rynkach  zapełnią producenci dronów z innych krajów świata,  a polski przemysł zbrojeniowy nie będzie miał z tego  tytułu żadnych korzyści technologicznych ani ekonomicznych. Bydgoscy wojskowi pytają, dlaczego ministerstwo storpedowało własny program budowy polskich dronów. Chcą wiedzieć, czy WZL nr 2 w Bydgoszczy i zakłady „Belma” będą w przyszłości produkować bojowe drony, jakie to będą drony, od kiedy  będą produkowane i za jakie pieniądze.  Proponuję, aby ministerstwo zleciło WZL-om serwisowanie i obsługę tureckich dronów ze względu na  ich wybitną kadrę techniczną posiadającą duże doświadczenie. To dobre rozwiązanie dla polskiej armii,  dlatego uprzejmie polecam je panu ministrowi. Apeluję także do ministra obrony narodowej, by w modernizacji polskiej armii maksymalnie wykorzystywać potencjał polskich firm, bo nie są one gorsze   od firm zagranicznych. Wojskowe Zakłady  Lotnicze nr 2 i zakłady „Belma” w Bydgoszczy są  dobrymi przykładami zakładów, którym warto zlecać  zadania i w które warto inwestować. W tej sprawie  skierowałem do pana ministra obrony narodowej interpelację i oczekuję na odpowiedź. Dziękuję bardzo.    

Monika Falej
Panie Marszałku! Wysoka Izbo! Wczoraj uczestniczyłam w uroczystości wręczenia dyplomu równo

Wanda Nowicka
ści I Liceum Ogólnokształcącemu w Olsztynie, które zajęło drugie miejsce w rankingu szkół przyjaznych osobom LGBTQ+. W pierwszej dziesiątce  znalazła się także szkoła z Gronowa Elbląskiego,  której również składam gratulacje w związku z tym  wyróżnieniem.  Dotarcie do 22 tys. uczniów i uczennic oraz gruntowne zbadanie aspektu ich bezpieczeństwa, możliwości swobodnego wyrażania siebie jest nie do przecenienia. To właśnie na podstawie tych kryteriów  stworzono wspomniany ranking. Szkoła z założenia  powinna być instytucją przyjazną uczniom, miejscem, w którym mogą zdobywać wiedzę, odkrywać  swoje pasje, ale również, co ważne, być sobą. Dlatego  tak ważne jest, by wskazać na te szkoły, dla których  jest to priorytetem. Okazuje się, że tworzenie warunków sprzyjających rozwojowi młodych ludzi jest działaniem często heroicznym. Homofobiczne wypowiedzi i działania ministra edukacji, nagonka czołowych  przedstawicieli władz państwowych są niedopuszczalnym aktem łamania praw człowieka. Rzecznik  praw dziecka, który dopuszcza przemoc fizyczną wobec dzieci, który odmawia młodzieży dostępu do rzetelnej wiedzy i edukacji seksualnej, to smutna rzeczywistość, w której dorastają ludzie kształtujący  swoją tożsamość i określający siebie wobec świata tak  wrogiego na wielu płaszczyznach. Można się spierać  o miarodajność czy zasadność rozmaitych rankingów  poziomu kształcenia, efektywności nauczania oraz innych mierników przekazywanej wiedzy, jednak każde  badanie, które analizuje otwartość szkoły i bezpieczeństwo uczniów i uczennic w jej murach, jest pożądane i z zainteresowaniem powinno być analizowane  przez wszystkich, przede wszystkim ministerstwo  edukacji, kierownictwa szkół, uczniów i uczennice,  ich rodziców oraz opiekunów. To nasza wspólna sprawa. Poszanowanie godności uczniów powinno być ważniejsze niż odsetek olimpijczyków i olimpijek w danej  szkole. Dziękuję pomysłodawcom i organizatorom  projektu badającego poziom bezpieczeństwa osób  LGBTQ+ w polskich szkołach, otwartości placówek  i rzetelności edukacji antydyskryminacyjnej, antyprzemocowej w nich realizowanych.  Takie analizy powinny prowadzić główne instytucje w kraju, np. ministerstwo czy kuratorium oświaty.  Niestety, jak widać, nie robią tego. Mam nadzieję, że  zaczniemy budować nowe standardy edukacji w Polsce, że szkoły będą z dumą chwaliły się czołowymi  miejscami w takich rankingach, a te placówki, które  znalazły się na dalekich pozycjach, już dziś zaczną  analizować, co można zrobić, by uczniowie   i uczennice czuli się bezpiecznie, by byli akceptowani  i przyjaźnie traktowani w szkole, której są częścią.  Mam nadzieję, że takie rankingi nie będą pretekstem  do szykan dla kuratorium oświaty czy też ministra  edukacji. Dziękuję bardzo.   

Klaudia Jachira
Panie Przewodniczący Komitetu do Spraw Bezpieczeństwa Kaczyński! Panie Marszałku! Wysoka  Izbo! Jak to jest, że z partnera USA, z którym konsultuje się najważniejsze decyzje dotyczące Europy  Środkowo-Wschodniej, staliśmy się pomijanym członkiem wspólnoty? Co trzeba zrobić, żeby wielki i szanowany na arenie międzynarodowej 38-milionowy  kraj stał się wstydliwym krewnym, którego strach  zaprosić do stołu, bo poobraża gości? Co stało się  z pozycją Polski, że prezydent Duda przyjmowany  jest z honorami przez Erdoğana, dyktatora łamiącego prawa człowieka, za to prezydent USA, nasz strategiczny sojusznik, co najwyżej pozwoli sobie zrobić  zdjęcie w holu, spiesząc się, już nawet nie chcę myśleć  dokąd. Nie oczekuję od tego rządu odpowiedzi, bo to  wasza konsekwentna polityka doprowadziła do upadku prestiżu Polski i nie ma w tym przypadku. To wy  narażacie na niebezpieczeństwo życie Polek i Polaków. Osłabiliście naszą armię i sojusze, podczas gdy  sytuacja międzynarodowa wymaga od Polski współpracy, jedności i zaufania. Jesteście w konflikcie ze  wszystkimi naszymi sąsiadami. A co będzie, gdy  przyjdzie godzina próby? Spójrzcie w lustro i odpowiedzcie sobie: Kto w Europie i na świecie będzie  chciał umierać za ksenofobiczną i egoistyczną Warszawę? Warszawę, która nie szanuje nawet własnych  obywatelek i obywateli. Warszawę, która niszczy niezależne sądy i naraża życie kobiet.  

Tomasz Olichwer
Panie Marszałku! Wysoka Izbo! 10 czerwca tego  roku grupa zrzeszająca 2300 ratowników medycznych opublikowała list otwarty, w którym zwróciła  uwagę na ciężkie warunki pracy. Autorzy listu poprosili mnie o publiczne odczytanie go na obecnym  posiedzeniu Sejmu, dlatego to czynię w tym punkcie  

Monika Falej
z wielką przyjemnością, tym bardziej że nie tylko oni,  jak pokazuje dzisiejsza demonstracja przed Sejmem  pielęgniarek i położnych, są traktowani przez rząd,  mówiąc kolokwialnie, po macoszemu. Szanowni Państwo! Przechodzę do odczytania  listu: Zwracamy się do państwa z prośbą o wsparcie  i przyłączenie się do niezależnej akcji zrzeszającej  ponad 2300 ratowników medycznych, która promuje  prozdrowotne zachowanie wśród przedstawicieli tego  zawodu.  13 czerwca 2021 r. wyznaczyliśmy jako Dzień  Zdrowia Ratowników Medycznych. Założenie tego  wydarzenia opiera się na wprowadzeniu zasady: chory personel nie podejmuje dyżuru. Dla społeczeństwa  takie postępowanie wydaje się oczywiste, jednak dla  ludzi pracujących w państwowym ratownictwie medycznym jest to nowa jakość. Do tej pory, mając świadomość, że jest nas zbyt mało, aby w razie niedyspozycji chory personel został zastąpiony, wykonywaliśmy swoje obowiązki niezależnie od stanu zdrowia.  Nasze zadania realizowaliśmy zawsze z zaangażowaniem, poświęceniem i wysoką skutecznością, choć na  skutek niedogodności związanych z chorobami, skrajnym zmęczeniem bez uśmiechu na twarzy.  Przez ostatni rok nasze zdrowie zostało wystawione na ciężką próbę, a praca ratownika medycznego jeszcze nigdy nie była tak ciężka. Wpłynęło to  również negatywnie na psychikę personelu dodatkowo obciążoną przez działania Ministerstwa Zdrowia,  które nie buduje zaufania w kwestii stabilności zatrudnienia i możliwości przeżycia z ratowniczej pensji. Cała ta sytuacja bardzo osłabia morale ratowników medycznych. W związku z powyższym ratownicy medyczni podjęli decyzję, że w pierwszym tygodniu sierpnia konsultować się będą z psychiatrami,  aby dokonać redukcji szkód w swoich osobowościach  i ratować zgliszcza, które pozostały z ich rodzinnych  egzystencji.  Powstaje obawa, że konsultacje z lekarzami podstawowej opieki zdrowotnej oraz lekarzami psychiatrii wpłyną na dyżurową frekwencję oraz ograniczą  dostępne zespoły ratownictwa medycznego, zespoły transportu medycznego, obsady szpitalnych oddziałów ratunkowych oraz innych miejsc, gdzie pracują ratownicy medyczni. Istnieje taka możliwość, ale  z uwagi na brak szacunku do naszego zdrowia jako  osób stanowiących filar ratownictwa medycznego  w Polsce ze strony Ministerstwa Zdrowia musimy  sami zacząć o nie dbać.  Nie do pominięcia jest fakt, że akcja nie ma na  celu  wywołania konfliktu naszego środowiska z Ministerstwem Zdrowia, a jedynie jest to  akcja profilaktyki zdrowotnej wśród ratowników medycznych.  Więcej informacji na naszym facebookowym profilu „Ratownicy Medyczni. 13 czerwca 2021 r.” Z wyrazami szacunku ratownicy medyczni. Dziękuję. 

Dariusz Olszewski
Szanowny Panie Marszałku! Wysoki Sejmie! Stojąc w siedzibie polskiego parlamentu, pragnę przypomnieć o bardzo istotnych wydarzeniach zapisanych  na kartach polskiej historii. 28 czerwca 1919 r. w Sali  Lustrzanej Pałacu Wersalskiego podpisano traktat  pokojowy z Niemcami będący fundamentem nowego  porządku w Europie po zakończeniu I wojny światowej. W imieniu Polski traktat podpisali Ignacy Paderewski, ówczesny polski premier, oraz Roman Dmowski, najbardziej znany na Zachodzie polski polityk.  31 lipca 1919 r. Sejm Ustawodawczy Rzeczypospolitej  po burzliwej debacie ratyfikował traktat pokojowy  z Niemcami. Ostateczny bilans traktatu wersalskiego był wielkim zwycięstwem Polski, efektem zabiegów dyplomatycznych Józefa Piłsudskiego, Jana Paderewskiego i Romana Dmowskiego. Polska formalnie powróciła na mapę Europy, otrzymała swobodny  dostęp do morza oraz znalazła się w gronie zwycięzców I wojny światowej. Marzenia wielu stały się faktem. Dążenia ojców  niepodległości przyniosły pożądany skutek. Choć nie  zawsze potrafili się oni porozumieć, bo dzieliły ich  różne wizje przyszłości polskiego państwa, to jednak  potrafili podjąć wspólne działania w celu odzyskania  wolnej Polski, dla swojej ukochanej ojczyzny. Fakt  ten najlepiej dowodzi, iż Polska jest i będzie najsilniejsza, kiedy najistotniejsze sprawy Polacy będą  realizować wspólnie, razem, bez oglądania się na  podziały czy wizje. Kłótnie i swary nigdy nie przynosiły i nie przyniosą nikomu nic dobrego. Nie służą  one budowaniu silnego, bezpiecznego i bogatego państwa. One tylko mogą w tym przeszkodzić i zniszczyć  to, co zostało już osiągnięte. 

Janusz Korwin-Mikke
Panie Marszałku! Wysoka Izbo! Niestety posłanka Jachira miała dużo racji. Polityka zagraniczna  naszego państwa postawiła nas w sytuacji dramatycznej. Zupełnie niepotrzebnie zadarliśmy z Rosją,  po czym wepchaliśmy Białoruś w objęcia Rosji, zupełnie nie wiadomo dlaczego naraziliśmy stosunki  

Tomasz Olichwer
z Ukrainą, zamiast stanąć na czele Białorusi, Ukrainy i Polski poszkodowanych przez budowę Nord  Stream, po czym zaatakowaliśmy Niemcy za Nord  Stream w momencie, kiedy Nord Stream jest już  ukończony. W tej chwili napełnia się już pierwsza  nitka, druga będzie gotowa za 3 miesiące, czyli z dużym opóźnieniem. Udało się nam jeszcze w tej chwili zadrzeć z Danią, która nie przepuszcza nam ropy  z Norwegii. Udało się nam zadrzeć z Czechami. Zamiast zapłacić im rok temu 30 mln, co by ich ucieszyło, to teraz mamy aferę na Bóg wie ile, prawda?  I udało się nam zadrzeć w tej chwili ze Stanami Zjednoczonymi, które dziwnym trafem nie chcą iść na  pasku polskiej polityki. W tej chwili została nam tylko Słowacja, która wczoraj dokopała nam 2:1. Ewentualnie możemy mówić także o Szwecji, ale to też  i potop, i będziemy z nią grali za parę dni i też może  być bardzo niedobrze. Tak że, proszę państwa, zadarliśmy ze wszystkimi.  Jest to sytuacja kompletnie absurdalna – 38-milionowe państwo, które zadziera z wszystkimi sąsiadami.  Z Francją również mamy stosunki nienajlepsze, z Wielką Brytanią także. Powstaje pytanie, czy Wyszehrad,  który też się z nami nie zgadza w sprawie polityki  rosyjskiej Bo tam nikt nie uważa, że Rosjanie są  naszym rdzennym wrogiem od początku świata, prawda, tylko uważa się, że oni są pragmatykami. Tak że powtarzam: zostaliśmy sami. Zostaliśmy  sami i trzeba dokonać zasadniczej reorientacji polskiej polityki zagranicznej, bo nie chciałbym znaleźć  się w sytuacji, kiedy zostanie dokonany kolejny rozbiór Polski, tym bardziej, że – jak by to powiedzieć  – armia polska opiera się na dwóch brygadach głównie kawalerii amerykańskiej. Nota bene te dwie brygady wykonały tylko jedne ćwiczenia wojskowe, które polegały na ich szybkiej ewakuacji do Niemiec.  Zresztą zostały one rozlokowane tuż koło Odry, tak  na wszelki wypadek, żeby w momencie, gdy dojdzie  do jakichś zadrażnień z Rosją, nie było bezpośredniej  konfrontacji, bo mogłoby dojść do wojny światowej  albo do czegoś takiego. Tak że, proszę państwa, wzywam rząd, żeby tę sprawę przemyślał. Powtarzam: potrzebna jest całkowita  reorientacja polskiej polityki zagranicznej i oświadczam, że jestem gotów w tym pomagać, ale to wymaga pewnej dobrej woli, a nie zaślepienia, tkwienia  w tym, co się robiło do tej pory, opierając się na światłych wskazówkach i opiniach Piłsudskiego, Dmowskiego, prawda, i Bóg wie kogo, ale niepasujących  zupełnie do dnia dzisiejszego. Dziękuję za uwagę.   

Krystyna Skowrońska
Szanowny Panie Marszałku! Panie i Panowie Posłowie! Na wstępie chciałam podzielić swoje oświadczenie na dwie części. Po pierwsze to, o czym mówiła  pani poseł Wanda Nowicka w zakresie podwyżek dla  pracowników ochrony zdrowia. Głosowaliśmy nad  tym w Sejmie, jak również akceptowaliśmy poprawki  Senatu w zakresie podwyższenia wynagrodzeń pracownikom ochrony zdrowia. Chodzi o trochę więcej,  niż przewidywał rząd, dlatego że oni na to zasługują.  Za swoją ciężką pracę powinni otrzymywać godne  wynagrodzenie. A teraz drugie moje oświadczenie. Mam ogromną  przyjemność z tego miejsca w Wysokim Sejmie poinformować, że 12 czerwca br. Państwowa Szkoła Muzyczna I i II stopnia im. Mieczysława Karłowicza  w Mielcu obchodziła swoje rocznice: 50. rocznicę powstania szkoły muzycznej I stopnia, 30. rocznicę powstania szkoły II stopnia i 25-lecie wypuszczenia  pierwszych absolwentów szkoły muzycznej II stopnia. Państwowa Szkoła Muzyczna I i II stopnia im. Mieczysława Karłowicza w Mielcu ma bogatą historię.  Z tego miejsca składam, tak jak składałam w minioną sobotę, na ręce dyrektora szkoły Ryszarda Kuska najserdeczniejsze życzenia, podziękowania oraz  gratulacje. Składam podziękowania obecnej dyrekcji  i byłym dyrektorom, gronu pedagogicznemu, obecnie  pracującym nauczycielom i tym, którzy odeszli na  zasłużoną emeryturę, absolwentom tej szkoły, którzy  się w niej uczyli, oraz jej obecnym uczniom. To podziękowania za pracę, za to, że nauczyli młodych ludzi kochać muzykę, za to, że stworzyli tak  wspaniałe miejsce, które promieniuje na życie kulturalne miasta Mielca, jako że uczniowie tej szkoły i nauczyciele biorą udział w ok. 100 wydarzeniach kulturalnych miasta, tj. koncertach, recitalach, audycjach  muzycznych i wielu innych wydarzeniach artystycznych. To właśnie tam uczniowie mogą realizować  swoją pasję. Za tę atmosferę, za to szczególne miejsce, w którym słychać muzykę Jest to w Mielcu  na ul. Kościuszki, w Sali Królewskiej. W tym  wyjątkowym, szczególnym miejscu mieści się szkoła  muzyczna.  Raz jeszcze moje gratulacje   i słowa mojego najwyższego uznania dla wszystkich,  którzy przyczynili się do wieloletniego funkcjonowania tej placówki. Panie Marszałku! Pan marszałek pozwoli, abym  dołączyła załącznik*) dotyczący tego, jak rozwijała  się, jak funkcjonowała i jak promieniuje kulturalnie  szkoła muzyczna w Mielcu.  Dziękuję bardzo, panie marszałku. *) Teksty wystąpień niewygłoszonych w załączniku. 

Jarosław Rzepa
Szanowny Panie Marszałku! Wysoka Izbo! W czerwcu przypadają obchody jubileuszu powstania Związku  Żołnierzy Wojska Polskiego. To niezwykła okazja do  wszelkiego rodzaju podsumowań, analiz, ocen i podziękowań. Społeczna praca ludzka ma wymiar o wiele  większy niż tylko kronikarski zapis. W okresie tych  40 lat byli żołnierze wykonywali kapitalną pracę patriotyczną w swoich rejonach oddziaływania. Przekazywali licznym pokoleniom młodzieży prawdę historyczną,  której dziś tak bardzo im brakuje. Bliskie kontakty z samorządowcami pokazały, jak  ważną rolę odgrywają w lokalnej społeczności. Byli  żołnierze spełniają także ważną funkcję dla swojego  wewnętrznego środowiska, niosąc pomoc potrzebującym, podtrzymując kontakty koleżeńskie i rodzinne, by wreszcie oddawać hołd ostatniego pożegnania  odchodzącym na wieczną wartę. Tej pracy nie docenią ci, którzy bezpośrednio  w niej nie uczestniczyli. Ona jest darem serca dla  Polski. Przez te lata różny był stosunek władz do działalności byłych żołnierzy. Nigdy nie był łatwy. Nawet  założyciele, mimo przychylności władz państwowych  i resortowych, nie stąpali po czerwonym dywanie.  Mimo wszystko związek skupiał dziesiątki tysięcy  członków. Bliskie kontakty z miejscem dawnej służby  obfitowały licznymi przyjacielskimi kontaktami, które materializowały się dla funkcjonowania związku  w jednostkach oraz instytucjach wojskowych. Byli żołnierze czuli się zawsze związani ze swoimi  macierzystymi jednostkami. Niestety okres transformacji ustrojowej położył się cieniem na tych doskonałych relacjach. Każda władza po 1990 r. dołożyła  swoją cegiełkę do upadku znaczenia więzi międzypokoleniowej. Nowe wolnościowe władze zaprowadziły  swój porządek prawny, którego efekty odczuwa naród  po dzień dzisiejszy. Najgorsze w tym wszystkim jest to,  że ludzie wierzą w swój zbawienny dla narodu kierunek  działania. Dopiero dziś, w dobie narodowego kryzysu,  dostrzegają pilną potrzebę wzmacniania armii, którą  tak bezmyślnie roztrwoniono wraz z jej majątkiem.  Tego naród nie powinien nikomu wybaczyć. Dziś wystarczy być politycznie poprawnym w kategoriach wytyczanych przez władze. Często obserwujemy różnego rodzaju umizgi polityczne do szerokiego grona służb mundurowych, żeby uzyskać poparcie wyborcze. Obiecankom nie ma wówczas końca.  Trzeba zatem niektórym przypomnieć, co w wyniku  niefrasobliwej polityki po drodze ich spotkało. Kto  obniżył emerytom emeryturę o 25%? Kto pozbawił  ich wojskowych asyst honorowych przy obchodach  różnych świąt, rocznic czy pogrzebów? Kto nakazał  IPN-owi kwestionowanie pamięci, czci zmarłych żołnierzy? Kto upokorzył do reszty byłych żołnierzy,  wypowiadając porozumienia, konsekwencją czego  było wyrzucenie z siedzib , za użyczenie  których byli żołnierze wszak płacili? Szanowni Państwo! Dzisiaj dziękujemy. Dziękujemy za to, co zrobiliście, i pamiętamy o waszej dewizie: zawsze wierni. Dziękuję bardzo. 

Artur Dziambor
Pięknie dziękuję. Panie Marszałku! Wysoka Izbo! Jak zapewne  wszyscy wiecie, Konfederacja sprzeciwia się wszelkiej  maści rozdawnictwu publicznych pieniędzy, jednak  w sytuacji, w której kolejne rządy są w stanie wydawać  miliardy złotych na różne programy pomocowe, wsparcie socjalne itp., nie jesteśmy w stanie zrozumieć, że nie  chcą zająć się stosunkowo niewielkim wsparciem dla  osób najbardziej potrzebujących, jakimi są np. opiekunowie dorosłych niepełnosprawnych. Ta niezbyt liczna grupa domaga się sprawiedliwego traktowania i swoją nierówną walkę z bezdusznym aparatem państwa prowadzi już siódmy rok,  a więc drugą z rzędu kadencję tzw. Zjednoczonej tzw.  Prawicy, która z ustami pełnymi frazesów o polityce  prorodzinnej nadal nie pochyliła się nad najbardziej  potrzebującymi: starszymi osobami, emerytami, którzy już niejednokrotnie sami wymagają opieki i leczenia, a mimo to nadal sprawują opiekę nad swoimi  ciężko chorymi, niepełnosprawnymi dziećmi. Ci ludzie są traktowani skrajnie niesprawiedliwie i są  jawnie dyskryminowani. Oni musieli przepracować  zawodowo co najmniej 20 lat, aby nabyć prawa do wcześniejszej emerytury, która jest teraz na poziomie ok.  1200 zł, a osoby nabywające aktualnie prawo do świadczenia pielęgnacyjnego w wysokości ok. 2000 zł nie  muszą wykazać się żadnym stażem pracy i mają jeszcze opłacane składki emerytalne. Projekt nowelizacji ustawy dotyczący świadczenia  wyrównującego do wysokości świadczenia pielęgnacyjnego, druk nr 745, leży w Sejmie od października  zeszłego roku i jest to niebywały skandal, że nie został jeszcze wniesiony pod obrady i przegłosowany,  zwłaszcza że dotyczy stosunkowo niewielkiej liczby  osób, ok. 25 tys. ludzi. Ci państwo byli ze mną, z nami  na konferencji prasowej w ubiegłym tygodniu tutaj,  w Sejmie, dać swoje świadectwo. W ich sprawie złożyłem też stosowną interpelację i mam nadzieję, że sprawa ta zostanie wskrzeszona w tej Izbie jak najszybciej. Wnoszę o jak najszybsze zajęcie się tą bulwersującą  sprawą, ponieważ, szanowni państwo z Prawa i Sprawiedliwości głównie i pani minister rodziny i polityki  społecznej, skoro potraficie wolną ręką wydać 2 mld zł  na Telewizję Polską, wydawać miliony na wybory,  które się nie odbyły, na trefne maseczki, na loterię  szczepionkową, na premie dla urzędników, na wszelkiej maści propagandowe programy z plusem, które  w rzeczywistości, jak wiemy, bardzo często są minusami, to nie jest absolutnie do pojęcia to, że nie potraficie albo nie chcecie zająć się sprawiedliwym traktowaniem najbardziej potrzebujących ludzi, którzy  nie mają do kogo się zgłosić, a jedyne, co im pozostało, to żebrać. Musicie się tym zająć. Jako państwo  macie obowiązek zajmować się właśnie takimi ludźmi. To są ci najbardziej potrzebujący. To nie są masowi wyborcy, ale to są ludzie, którymi powinno się  zajmować państwo prorodzinne, opiekuńcze, a nie  zajmuje się niestety. Czas to zmienić. Dziękuję bardzo.  

Borys Budka
Pani Marszałek! Wysoka Izbo! Wnoszę o niezwłoczne przejście do udzielenia informacji przez pana premiera w świetle kamer, przy pełnej jawności.   Chcecie przykryć własną niekompetencję.    Chcecie przykryć to, że cała Polska śmieje się albo  drży   czytając korespondencje, która wypływa   codziennie z waszych skrzynek mailowych.  Chcecie ukryć niekompetencję i kompromitację.   Macie wicepremiera do spraw bezpieczeństwa,  a chyba nikt w Polsce nie ma wątpliwości, że zajmuje się on wszystkim, tylko nie bezpieczeństwem Polek  i Polaków.  Używaliście pałek teleskopowych przeciwko polskim kobietom. Chcieliście użyć  wojska, jeżeli protesty byłyby nie po waszej myśli.     A dzisiaj robicie ten festiwal picu. Próbujecie to  ukryć, udajecie, że troszczycie się o bezpieczeństwo.  To jest afera mailowa, bo nie potraficie korzystać  z poczty elektronicznej.   I wy chcecie dbać o bezpieczeństwo Polaków?    

Joanna Borowiak
Bardzo dziękuję. Pani Marszałek! Panie Ministrze! Ochotnicza straż  pożarna to bardzo ważne skrzydło ochrony przeciwpożarowej w Polsce, a lokalne jednostki OSP są swoistym buforem bezpieczeństwa dla mieszkańców  społeczności, w których funkcjonują. Strażacy ochotnicy są zawsze we właściwym miejscu i właściwym  czasie, gotowi nieść pomoc przy gaszeniu pożarów,  ratować ludzkie życie i mienie. Można śmiało stwierdzić, że ochotnicze straże pożarne są ważnym nerwem, jeśli chodzi o ochronę przeciwpożarową w całym  kraju.  Rząd Prawa i Sprawiedliwości wspiera funkcjonowanie ochotniczych straży pożarnych w zakresie zakupu samochodów ratowniczo-gaśniczych, doposażenia jednostek, przekazywania środków finansowych  na potrzebny sprzęt i remonty remiz. Opozycja już  kilka razy wieszczyła koniec ochotniczej straży pożarnej za rządów Prawa i Sprawiedliwości.  Panie Ministrze! Jak to wygląda z dzisiejszej perspektywy? Ile sprzętu przekazano OSP w Polsce?  Jakie środki finansowe zostały przeznaczone na  wsparcie funkcjonujących jednostek? Jakie działania  zostały podjęte przez rząd, aby strażacy ochotnicy  mogli nieść pomoc Bogu na chwałę, ludziom na pożytek? I jeszcze jedno: Jak strażacy, druhowie ochotnicy oceniają rządowe wsparcie? Bardzo dziękuję.     

Waldemar Andzel
Dziękuję bardzo.  Pani Marszałek! Panie Ministrze! Wysoka Izbo!  Bardzo dziękuję za pomoc, której rząd Prawa i Sprawiedliwości udziela ochotniczym strażom pożarnym,  za zakup samochodów i innego sprzętu. Chciałem jeszcze dopytać, jak to będzie wyglądało w kolejnych latach. Czy nadal będzie takie wsparcie dla ochotniczych straży pożarnych? Są oczywiście  duże oczekiwania, ale strażacy doceniają i społeczeństwo polskie docenia to wsparcie dla ochotniczych  straży pożarnych. Dziękuję bardzo. 

Urszula Augustyn
Pani Marszałek! Wysoka Izbo! Panie Ministrze!  Pytanie skierowaliśmy także w formie interpelacji,  ale odpowiedź na tę interpelację nie była dla nas satysfakcjonująca, w związku z tym chcemy dopytać,  skorzystać z okazji, żeby wiedzieć na pewno. Interpelację napisaliśmy właśnie dlatego, że organizacje pożytku publicznego, które korzystają z pieniędzy, które są przekazywane przez podatników  w ramach tzw. odpisu 1%, służą tym organizacjom  jako źródło finansowania działalności statutowej.  O tym, że organizacje pozarządowe robią bardzo  dużo, wykonują bardzo dobrą robotę, nikogo przekonywać nie trzeba, natomiast pewnie należy nam się  wszystkim informacja i wytłumaczenie.  Otóż z pierwszej odpowiedzi na naszą interpelację  dowiadujemy się, że za 2019 r. do organizacji pożytku  publicznego nie dotarło przekazanych z intencji podatników 55 905 393,81 zł. To jest informacja, którą  podała podsekretarz stanu w Ministerstwie Finansów pani Anna Chałupa. A więc prawie 56 mln nie  dotarło, zginęło gdzieś pomiędzy podatnikiem, który te pieniądze chciał przekazać, a organizacją  pożytku publicznego, która z tych pieniędzy mogłaby  skorzystać. Nasze pytania są następujące. Po pierwsze, chcielibyśmy wiedzieć, co się z tymi pieniędzmi stało. Po  drugie, jaki był sposób weryfikacji? Bo czytamy w odpowiedzi na interpelację, że urzędy skarbowe zakwestionowały sposób przekazywania tych pieniędzy. Co  jest tego przyczyną? Dlaczego? Myślę, że uzyskam  dzisiaj odpowiedź na to pytanie. I wreszcie, po trzecie, czy organizacje pożytku publicznego, które były  adresatami tych pieniędzy, dowiedziały się, że z jakichś przyczyn tych pieniędzy nie mają? I czy dowiedzieli się o tym ci, którzy te pieniądze przekazywali,  czyli po prostu podatnicy? To są bardzo ważne pytania. Bardzo proszę o odpowiedź. Oczywiście – dziękuję, pani marszałek – ponieważ  nie dowiedziałam się od pani minister dokładnie  tego, o co pytałam, czyli gdzie te pieniądze dzisiaj są.  Wymieniła pani minister kwotę 56 mln zł. Jak te  pieniądze nie dotarły do organizacji pozarządowych,  to gdzie one są? To po pierwsze. Po drugie, pytałam o to, czy te organizacje pozarządowe otrzymały taką informację. Może się okazać,  że ktoś podał błędny numer konta, czasem to jest  kwestia jednej cyfry, i może ktoś nie wie o tym, że te  pieniądze mogłyby trafić na konto organizacji pożytku publicznego, ale nie trafiają ze względu na pomyłkę. A więc chcę zapytać raz jeszcze, bo pytałam o to  przed chwilą, czy ktoś informuje te organizacje pozarządowe, że jest jakiś problem np. z ich adresem  czy też numerem konta. Czy ktoś informuje darczyńców? Pani minister  była uprzejma powiedzieć, że może ktoś tam się spóźnił, darczyńca spóźnił się z wpłatą tego podatku. Ale  wreszcie ten darczyńca podatek wpłaci. Jeżeli się  spóźnił, a te pieniądze chce odpisać, chce je przekazać  organizacji pożytku publicznego, to czy one są przekazywane nawet po terminie, czy też nie?   A jeżeli nie, to gdzie one fizycznie są? I ostatnia rzecz, pani marszałek, jedno pytanie:  Jak się ma do tego Rada Działalności Pożytku Publicznego? Czy ona otrzymuje informacje o stanie  rzeczy? Chodzi o to, czy ktoś zdaje taki raport, żeby  Rada Działalności Pożytku Publicznego mogła np.  nawiązywać kontakty z organizacjami które popełniają jakieś błędy. Dziękuję. 

Mieczysław Kasprzak
Dziękuję bardzo. Pani Marszałek! Wysoka Izbo! Panie Ministrze!  Otóż jak podał Eurostat, według danych za kwiecień  mieliśmy w naszym kraju inflację przekraczającą 5%.  To swoisty rekord. Węgrzy również są na tym samy  poziome. Co to oznacza dla naszej gospodarki, a przede  wszystkim dla Polaków? Otóż ceny rok do roku wzrosły, jeżeli chodzi o usługi – bez mała o 7%, żywność  – o 1,3%, pieczywo – o 5,7%, mięso drobiowe – o 18,5%,  energia elektryczna – to jest bardzo ważne i istotne  – o 9,5%, usługi lekarskie – o 6,1%, benzynę – o 34%,  opłatę radiowo-telewizyjną – o 17, 18%, pomimo dotacji udzielonej z budżetu w wysokości 2 mld zł. Miało  nie być podwyżek, a ceny wzrosły o 18%. To powoduje, że Polacy coraz mniej mogą kupić za swoją pensję,  za swoje zarobki. To cała ta pomoc dla rodzin najbiedniejszych, o której słyszymy, traci sens, dlatego  że państwo zabiera swoisty podatek inflacyjny, bo tak  to trzeba nazwać. Z roku na rok jest o 5% środków  mniej w budżetach Polaków, emerytów. To dotyczy  przede wszystkim emerytów, bo sytuacja wielu emerytów pogorszyła się pomimo waloryzacji, tych obietnic, deklaracji. A więc mam pytanie: Co rząd zamierza dalej robić? Bo jest takie obojętne podejście. Takie są odczucia, że rządowi tak jakby zależało na tym, żeby ta  inflacja była jak najwyższa, bo wtedy rząd ma większe korzyści budżetowe. Czy rząd coś w ogóle zamierza robić w tym zakresie? Wzrost cen energii elektrycznej przede wszystkim  przekłada się  na wszystkie usługi, ceny usług i towarów. Czy rząd ma jakiś pomysł, żeby zatrzymać wzrost  cen energii elektrycznej? Bo 10% to jest bardzo  dużo. 

Jan Łopata
Bardzo dziękuję. Szanowna Pani Marszałek! Wysoka Izbo! Panie  ministrze, pytamy dzisiaj o inflację, o wzrost cen,  a w zasadzie o drożyznę i o to, czy ona jest galopująca, czy też nie. To na pewno nie jest wina nasza,  opozycji, że tak jest, bo to po prostu fakt.   Wzrost cen jest bardzo wysoki, najwyższy od 20 lat,  i niestety wzrasta, co sam pan przyznał. I mimo że  wskazał pan również na wzrost płac w gospodarce,  to np. ta dziedzina, kwestia emerytur, o które pytał  kolega, wymyka się spod tej kontroli, jeśli chodzi o pokazanie dochodów. Niestety w tej powszechnej retoryce rządowej, propagandzie wręcz o nowym ładzie,  o polskim ładzie, o wzroście dochodów, jakoby wielkim – ani słowa o tym negatywnym zjawisku.  Chcę spytać, czy też dopytać, o budownictwo, które również jest tam wpisane: Jaki ma być wzrost budownictwa czy nakładów na budownictwo? Obecnie  wygląda to tak, że – nie pytam o stal, której ceny  wzrosły o ponad 130%, czy styropian, ale tak istotne  materiały, jak płyty OSB 36, instalacje grzewcze  , dachy, rynny czy oświetlenie ponad 10%  – wzrost kosztów 1 m2 wedle Głównego Urzędu Statystycznego wynosi ponad 500 zł. Jakie działania  w tej materii ma zamiar podjąć rząd , nie  oskarżając opozycji? Dziękuję. 

Barbara Bartuś
Dziękuję bardzo.  Szanowna Pani Marszałek! Wysoka Izbo! Panie  Ministrze! Dla opozycji nieważny jest młody człowiek, jego przyszłość, przyszłość narodu polskiego,  przyszłość Polski. Jedynie ważna jest możliwość pewnej tuby, realizowanie własnych projektów politycznych i partyjnych oraz kształtowanie młodych ludzi  według własnego pomysłu. Stąd tak zmasowany atak  na polską rodzinę, na szkoły, m.in. poprzez programy  seksualizujące dzieci jak Zdrovve Love w Gdańsku,  a także w Łodzi, Słupsku, Warszawie. Pod hasłami  programów zdrowotnych deprawowane są dzieci m. in. poprzez zapraszanie ich na tzw. strajki kobiet.  Pamiętajmy też o tym, że to jest działanie zaplanowane, zaprogramowane i to już trwa od kilku lat.  Mam tu m.in. na myśli podręcznik wydany w 2013 r.  przez organizację Kampania Przeciw Homofobii.  Przez tę organizację, której założycielem, pierwszym  prezesem był pan Robert Biedroń. Ta książka „Lekcja równości”, która miała mówić o równości, o seksualizacji, o seksualności, była wydawana wtedy,  w 2013 r., przez Związek Nauczycielstwa Polskiego  jako podręcznik dla nauczycieli, jak mają postępować  z dziećmi. Teraz mamy kolejny etap seksualizacji i to  już na etapie nawet przedszkolaków, ponieważ na tę  imprezę polityczną w Dobczycach Tour de Konstytucja zostały też zaproszone przedszkolaki. Dlatego pragnę zapytać pana ministra: Jaki jest  stan faktyczny tego, co się wydarzyło w Dobczycach? Czy rodzice w ogóle wiedzieli o tym, jakie  działania podjęło  w tej sprawie ministerstwo? I w ogóle czy ministerstwo ma wpływ na to, jak  działają szkoły, na dyrektorów, na nauczycieli? Czy  kurator ma możliwości nadzorcze w takich sytuacjach? Dziękuję bardzo. Dziękuję bardzo.  Tak, pani marszałek, to, co pani powiedziała:  skandalem jest to, że dzieci zostały wykorzystane  politycznie. A konstytucja mówi m.in. o promowaniu  rodziny.  O promowaniu rodziny, a nie homoseksualizmu  i ruchów LGBT.  Zdarza się właśnie tak jak w Dobczycach, że nieodpowiedzialni dyrektorzy i nauczyciele łamią prawo  rodziców, rodzin, i sami decydują o kształtowaniu  wychowania dzieci. Zdarza się właśnie tak jak w Dobczycach, ale też w przypadkach, które przytoczyłam  wcześniej. Dobrze by było więc, panie ministrze,  zwrócić uwagę rodziców, skierować ich uwagę na  programy wychowawczo-profilaktyczne, które w szkołach zostały wprowadzone, na narzędzie, które zostało wprowadzone. Chodzi o to, że to rodzice na  początku każdego roku szkolnego mają prawo do  decydowania o zapisach w tych programach. To rodzice decydują o własnych dzieciach. I tak powinno być.  Tak byliśmy ukształtowani i tak dzisiaj to kształtujemy. Powinno to być wykorzystywane. Rodzice decydują. To jest rodziców prawo i obowiązek :  decydowanie o wychowaniu własnego dziecka.  Dlatego też, panie ministrze, dziękuję za te wyjaśnienia. Chociaż powiem szczerze, że jeszcze więcej  w telewizji można było zobaczyć. Ja wiem, że pan  mówił o dzieciach, ale tam były przedszkolaki.  Krzyczą o konstytucji, powołują się na konstytucję, a są antykonstytucyjne przepisy używane jest występowanie przeciwko konstytucji. A więc jeżeli takie wydarzenie polityczne się robi,  to z dorosłymi, bardzo proszę. Sekretarz Stanu w Ministerstwie Edukacji  i Nauki Tomasz RzymkowskiDziękuję. 

Marzena Okła-Drewnowicz
Bardzo dziękuję.  Pani Marszałek! Panie Ministrze! Tak naprawdę  to właśnie nas oburza i uważamy, że jest to skandaliczne: jak można w ogóle zmniejszać stawki na program dożywiania dzieci w szkole? Przecież od 2004 r.  funkcjonuje program „Szklanka mleka”. Rząd lewicowy stać było na to, żeby taki program wprowadzić.  Kolejny rząd, rząd Platformy Obywatelskiej i PSL-u,  w 2009 r. rozszerzył ten program, wprowadzając  owoce w szkole. Dzieci miały możliwość zjedzenia  owoców czy warzyw. Dzisiaj państwo obniżacie stawki. Naprawdę nie stać na to obecnego rządu? Państwo  mówicie, że powodem jest to, że będzie się zmieniał  koszyk, zawartość tego koszyka i że nie będzie produktów droższych, tylko tańsze. Czy naprawdę nie  stać państwa na to, żeby nasze dzieci w 14 tys. polskich szkół mogły zjeść pomidory, rzodkiewki, jogurty naturalne, kefiry? Nie widzimy w ogóle takiego  uzasadnienia. Wręcz wydaje nam się, jesteśmy przekonani, że to jest sytuacja niedopuszczalna. Mamy  nadzieję, że państwo skorygujecie swoje rozporządzenie. Proszę o odpowiedź na pytanie, czy tak się stanie  albo jakie były powody obniżenia tych stawek, prawdziwe powody.  

Dariusz Joński
Pani Marszałek! Panie Ministrze! Wysoka Izbo!  Pan minister przed momentem powiedział, że te obniżki wcale nie są obniżkami, jak dobrze zrozumiałem. To ja może zajrzę do rozporządzenia Rady Ministrów z 26 maja 2021 r. Panie Ministrze! Nie wiem, być może pan nie wie,  co pan premier podpisywał, ale w roku 2021/2022,  mówimy o roku szkolnym, stawka za każdą porcję  ma wynosić 68, a wynosiła 73. To jest obniżka. Matematycznie jest to obniżka.  Pan przedstawia jakąś kalkulację matematyczną. 73 to jest więcej  niż 68 gr. To niewątpliwie się nie zmienia. I chcę pana dopytać, czy naprawdę Nowy Ład ma  polegać na tym, że państwo nie chcecie dołożyć do  „Szklanki mleka” i do tego programu, który został  później wzbogacony jeszcze o warzywa i owoce, co  było propozycją Platformy Obywatelskiej. Mówicie,  że nie ma pieniędzy, bo Wielka Brytania wystąpiła  z Unii Europejskiej. Przecież to się w ogóle   nie klei. Panie ministrze, chcecie oszczędzać na  dzieciach? Naprawdę ręce, można powiedzieć, opadają, jak się słucha tego wszystkiego.   Chcę zaapelować z tego miejsca, pani marszałek,  do pana ministra aby pan minister to przenalizował i wrócił do  tego poziomu, dlatego że cena mleka wzrosła o 15%.  

Anna Kwiecień
Dziękuję bardzo. Pani Marszałek! Panie Ministrze! Wysoka Izbo!  Wszyscy doskonale zdajemy sobie sprawę z tego, że  kwestie związane z wynagrodzeniami w sektorze  ochrony zdrowia zawsze budziły i budzą ogromne  emocje. Przypomnę tylko, że przez 8 lat rządów Platformy Obywatelskiej i PSL doszło do zamrożenia  wynagrodzeń nie tylko w sektorze ochrony zdrowia, ale i we wszystkich instytucjach budżetowych.  Dopiero w ostatnim roku, dosłownie w ostatnich  kilku miesiącach, przypomnę tu pana prof. Zembalę, w konsekwencji protestów pań pielęgniarek  i miasteczka, które było zbudowane pod ministerstwem, doszło do porozumienia i do wynegocjowania  przez panie pielęgniarki tzw. dodatku zembalowego.  Był to rok 2015. Przypomnę też – co było chyba najbardziej kuriozalne w tej całej sprawie – że środki te  nie były zabezpieczone w budżecie państwa.  Nie były.  Dopiero w roku 2016 zostały dokonane przesunięcia i środki finansowe zostały wypłacone paniom  pielęgniarkom. Szanowni Państwo! Od tego roku, roku 2016, panie ministrze, rząd Prawa i Sprawiedliwości stara się  rokrocznie podwyższać wynagrodzenia w sektorze  ochrony zdrowia, wynagrodzenia wszystkich pracowników pracujących w tym sektorze. W związku z tym  mam pytanie.  Jak będą wyglądały dalsze  zmiany i jak będzie wyglądał dalszy postęp w zakresie podnoszenia płac pracowników w sektorze ochrony zdrowia? Dziękuję bardzo.  Panie Ministrze! Chciałabym jeszcze dopytać  w tej jakże ważnej sprawie dotyczącej ochrony zdrowia, jeśli chodzi o środki finansowe na zabezpieczenie realizacji tej ustawy. Mówię to z punktu widzenia  pracodawców, którzy obawiają się, czy rząd skieruje  środki finansowe do placówek po to, żeby móc zrealizować tę ustawę, która weszła wczoraj w życie. Chciałabym spytać, jaką kwotę rząd musi wyasygnować  z budżetu państwa na realizację ustawy, która wczoraj została przegłosowana przez Sejm, przez parlament ogólnie, i jakie to będą koszty w przyszłym  roku. Dziękuję bardzo.

Krystyna Skowrońska
Szanowny Panie Marszałku! Panie i Panowie Posłowie! Panie Ministrze! Skoro jest tak dobrze, jak  pan minister mówił, to dlaczego wczoraj przed Sejmem strajkowały pielęgniarki, położne, ratownicy  medyczni, fizjoterapeuci, lekarze i inni?  Pani poseł, pani teraz nie ma głosu.     Chciałabym powiedzieć, że przez ostatnie 6 lat  powiększało się zadłużenie w ochronie zdrowia. Szpitale z roku na rok zwiększały swoje zadłużenie. Samorządy musiały to pokrywać. Nie pomogła państwa  z Prawa i Sprawiedliwości ustawa o sieci szpitali i nie  jest tak dobrze, jak pan minister mówi. Czekaliśmy  długo, bo prawie miesiąc, na odpowiedź, ile to będzie  kosztowało. Są to inne dane niż te, o których pan  mówił w przypadku samej ustawy. Z tej ustawy  wszystkie środowiska medyczne i cała opozycja są  niezadowolone.  Proponowaliśmy wyższe wynagrodzenia. Nie ma  ważniejszej sprawy jak życie i zdrowie. Mamy 100 tys.  nadmiarowych zgonów. Mamy niezadowolone środowisko tych, którzy ratowali Polaków. W tym okresie  zmarło 138 lekarzy, 131 pielęgniarek, 19 położnych, 16 ratowników medycznych. Proszę państwa, zarażonych było prawie 24 tys. lekarzy i ok. 59 tys. pielęgniarek, 6 tys. położnych i ok. 4 tys. ratowników  medycznych. Oni zasługują na godne wynagrodzenie. A państwo wczoraj przegłosowali Dziwię się  bardzo panu ministrowi, bo nie ma ważniejszej rzeczy. Na wybory kopertowe mieliście.   A zatem pytamy, kiedy państwo to zrobicie, bo  przez ostatnie 6 lat wycena procedur niestety nie jest  najlepsza. A jeżeli chodzi o poprzedni okres Panie marszałku, jedno zdanie.  Jeżeli chodzi o poprzedni okres, to mieliśmy procedurę nadmiernego deficytu.  cjalizacjach, które są dla nas niezbędne, priorytetowe, które są lepiej finansowane.  Teraz już  mamy ok. 60% lekarzy kształconych w tych specjalizacjach priorytetowych. Dziękuję bardzo.  

Riad Haidar
Panie Marszałku! Panie Ministrze! Wysoka Izbo!  W jednym się zgadzam z panem ministrem: mamy  mało personelu lekarskiego – w ogóle mało personelu medycznego. Tylko moje pytanie jest takie: Co  mamy zrobić, żeby ten personel zatrzymać, żeby ten  personel nie uciekał z kraju za granicę? To jedna  kwestia. Druga sprawa. Co do uzgodnień na temat lekarzy  i pielęgniarek – uzgodnienia z byłym ministrem Szumowskim nie zostały dotrzymane. A moje pytanie. Po COVID bardzo dużo szpitali  przestało wykonywać procedury medyczne wynikające ze specyfiki danego szpitala. Oczywiście dostały  one 1/12 tzw. ryczałtu z NFZ-u. Pytanie moje jest  takie: Czy teraz te szpitale będą musiały zwracać  ryczałt spowodowany tym, że nie wykonały procedur? To spowoduje, że te szpitale padną. Dziękuję.   

Fryderyk Kapinos
Szanowny Panie Marszałku! Wysoka Izbo! Panie  Ministrze! Jednym z priorytetów rządów Zjednoczonej Prawicy jest poprawa sytuacji w systemie ochrony zdrowia. Przez wiele lat system ochrony zdrowia  w Polsce był zaniedbywany. Regularnie rząd Zjednoczonej Prawicy zwiększa nakłady w tym obszarze.  Dotyczy to m.in. edukacji przyszłego personelu meChciałbym zadać pytanie. Jakie działania podjęło ministerstwo w zakresie liczby miejsc na kierunkach medycznych na uniwersytetach, aby zwiększyć  liczbę kształconych na kierunkach lekarskich, pielęgniarskich, ratownictwa medycznego, oraz zwiększenia miejsc rezydencji w celu zwiększenia liczby  specjalistów? te, w przypadku których brakuje ludzi, jak również  te, z którymi, jak widzimy, będzie problem, ponieważ  młodzi lekarze nie chcą wybierać tych specjalizacji  ze względu na zbyt trudny proces kształcenia i zbyt  trudną naukę. Tak jest często w przypadku specjalności zabiegowych, np. kardio-torakochirurgii. Tam  są duże problemy. Tego trzeba chcieć i trudno jest  w takim przypadku zarobić poza systemem publicznym, systemem ochrony zdrowia. Tak że planujemy  wynagrodzenia Planujemy, żeby była to również  specjalizacja priorytetowa. Jeśli chodzi o podwyżki, to jak mówiłem wcześniej, te podwyżki bardzo wyraźnie zostały uwzględnione również w przypadku lekarzy stażystów. 1300 zł  dodatkowo dostają lekarze, a w odniesieniu do rezydentów, którzy rozpoczynają specjalizację, kwota także została bardzo mocno podwyższona: z 4790 do  5700 , tak że tutaj naprawdę to realizujemy. Dziękuję bardzo serdecznie.   Szanowny Panie Marszałku! Wysoka Izbo! Panie  Ministrze! Rząd Prawa i Sprawiedliwości, Zjednoczonej Prawicy stale zwiększa liczbę szkół pielęgniarskich. Liczba szkół posiadających akredytację Ministerstwa Zdrowia na prowadzenie studium na kierunku pielęgniarstwa na poziomie I stopnia wzrosła  z 74 w 2014 r. do 107 w 2020 r. To jest o 33 uczelnie  więcej według stanu na 31 grudnia 2020 r. Szkolenie  rezydenckie w tym roku rozpocznie aż 900 lekarzy,  a w 2015 r. rozpoczęło je 300 lekarzy. I mam dodatkowe pytanie: Jakie działania będzie  podejmowało Ministerstwo Zdrowia w najbliższych  latach, aby zwiększyć liczbę wykwalifikowanych nie  tylko lekarzy – to już pan minister powiedział – lecz  także pielęgniarek i ratowników medycznych? 

Jarosław Zieliński
Panie Marszałku! Wysoki Sejmie! Panie Ministrze! Cieszy tempo i skala budowy dróg w całej Polsce za rządów Prawa i Sprawiedliwości, w tym budowa dróg ekspresowych. W północnowschodniej Polsce  to są drogi S8, S19 i S61. One powinny tworzyć, tak  jak zresztą wszędzie, spójny i funkcjonalny układ  komunikacyjny. Tak by było, gdyby ten plan budowy  dróg ekspresowych w tym rejonie Polski nie został  dotknięty pewną wadą, którą pan minister zna, bo  nieraz o tym rozmawialiśmy. Ta wada polega na tym,  że od 2009 r., kiedy zmieniono przebieg dróg ekspresowych w województwie podlaskim – to było za czasów rządów PO–PSL – odcinek bardzo ważny, uczęszczany, obciążony ruchem tranzytowym, ruchem ciężarowym, Białystok – Augustów, został wyłączony  z tej sieci dróg ekspresowych. Drogi trzeba budować tam, gdzie są najbardziej  potrzebne. Pan minister Andrzej Adamczyk zawsze to  twierdzi. To bardzo mądre, ważne zdanie. I właśnie  niezrozumiała jest sytuacja, która polega na tym, że  ta sprawa nie została uregulowana i przywrócona od  czasów rządów PO–PSL. W ciągu ostatnich 10 lat drogą tą przez miejscowość Sztabin właśnie na tej trasie  Białystok – Augustów przejechało 15,3 mln ciężkich  pojazdów. Tylko w lipcu 2020 r., a więc w okresie pandemii, co warto zauważyć, przejechało tamtędy ok.  15 tys. pojazdów w ciągu 1 miesiąca. Droga ta spełnia wiele funkcji, panie ministrze,  i nie można jej rozpatrywać tylko jako jednego z wariantów łącznika pomiędzy S19 i S61, bo to jest zredukowanie jej funkcji i błąd w myśleniu. To jest droga stanowiąca najkrótsze połączenie prowadzące  od dróg ekspresowych S19 i S8 oraz aglomeracji  białostockiej do granicy z Litwą, do krajów bałtyckich i w konsekwencji do krajów skandynawskich.  Ona łączy także dwa największe miasta w regionie  podlaskim, czyli Białystok i Suwałki, przez Augustów, miasto uzdrowiskowe, turystyczne.   Czego jeszcze trzeba, jakich argumentów, żeby dokonać zmiany tej sieci dróg ekspresowych i uzupełnić  o ten właśnie odcinek tę sieć dróg planowanych i realizowanych w regionie północnowschodniej Polski?  Upominam się o to, panie ministrze w imieniu nie tylko własnym, ale też wszystkich  parlamentarzystów województwa podlaskiego, licznych mieszkańców, którzy kierują petycje, samorządowców, przedsiębiorców, wszystkich. Proszę tę sprawę załatwić.  Panie Ministrze! Apeluję o zmianę perspektywy  myślenia. Bo pan mówi: albo tak, albo tak, czyli pan  i resort infrastruktury ciągle traktujecie tę sprawę  jako łącznik między drogą S19 a S61. Wskazałem  panu, i w wystąpieniach wielokrotnie to było pokazywane, że tych funkcji ta droga ma więcej. To jest  odcinek jednej z głównych arterii komunikacyjnych  w Polsce i w ruchu międzynarodowym. Jest to droga  o największym natężeniu ruchu ciężarowego, ciężkich pojazdów – albo na drugim miejscu, zajmuje  pierwsze czy drugie miejsce – a ja słyszę ciągle odpowiedź, że jak wyjdzie z analizy to, to może będzie  droga ekspresowa na innym odcinku, a tutaj może  będzie droga o podwyższonych parametrach. Ta droga powinna być drogą ekspresową. Ona była taką  drogą za rządów Prawa i Sprawiedliwości w latach  2005–2007, PO–PSL to zmieniło. Dlaczego resort się  upiera, żeby nie przywrócić tego pierwotnego, dobrego planu? Naprawdę wszystkie argumenty świadczą  za tym, żeby tak było. Wszystkie inne warianty są  dodatkowe, uzupełniające. To powinna być pierwsza,  najważniejsza decyzja. Panie Ministrze!  Ogromna prośba  o zmianę perspektywy patrzenia na tę sprawę. To  jest ostatni moment na to. A obwodnica oczywiście  tak, bardzo dziękuję, to wszystko jest dobrze i to cieszy, ale to nie załatwia sprawy. 

Teresa Pamuła
Panie Marszałku! Wysoka Izbo! Szanowny Panie  Ministrze! Inwestycje drogowe mają kluczowe znaczenie dla rozwoju nie tylko komunikacyjnego czy  transportowego, ale i kompleksowego rozwoju Rzeczypospolitej. Spójna sieć dróg bezpiecznych, wygodnych i komfortowych to klucz do podniesienia potencjału gospodarczego poszczególnych regionów Polski. Obecnie Ministerstwo Infrastruktury realizuje zadania drogowe m.in. poprzez „Program budowy dróg  krajowych” z perspektywą do 2025 r. W ramach tego  programu sieć dróg szybkiego ruchu jest rozbudowywana o tysiące kilometrów. W każdym, podkreślam:  w każdym, regionie Polski prowadzone są inwestycje.  Strategiczną dla Podkarpacia inwestycją drogową  jest Via Carpatia. Połączenie na osi Północ – Południe dla mojego województwa jest szansą na usprawnienie komunikacyjne i dużo lepszy kontakt nie tylko  z innymi regionami naszego kraju, ale też z państwami sąsiednimi. Via Carpatia to szlak, który łączy  kraje nadbałtyckie z państwami na południu Europy.  Międzynarodowy charakter tej drogi sprawia, że przez  Polskę będzie przebiegać jeden z głównych korytarzy  Starego Kontynentu. To, że ta inwestycja jest prowadzona, wynika ze strategii rozwojowej rządu Prawa  i Sprawiedliwości. Niwelacja wykluczenia komunikacyjnego regionów mniej rozwiniętych jest celem działania rządu i Ministerstwa Infrastruktury. Właśnie  poprzez „Program budowy dróg krajowych” nadrabiamy zaległości inwestycyjne. Gdyby nie obecne  decyzje rządu, wiele z inwestycji po prostu nie byłoby  realizowanych, a Via Carpatia jest tego najlepszym  przykładem. Rząd Platformy Obywatelskiej i Polskiego Stronnictwa Ludowego nie widział potrzeby zabezpieczenia finansowego dla tej inwestycji.   Dopiero aktywność i skuteczność ministra Andrzeja Adamczyka, europarlamentarzystów czy parlamentarzystów doprowadziła do przydzielenia środków w ramach PBDK dla Via Carpatia na całym jej  przebiegu. Panie Ministrze! Proszę o informację ,  jak obecnie wygląda realizacja „Programu budowy  dróg krajowych”. Ile zadań jest w fazie wykonawczej,  a ile w pracach przygotowawczych? Czy pandemia  COVID-19 mocno utrudniła wprowadzenie tych inwestycji? Jakie działania podjęto, aby procesy inwestycyjne polegające na przebudowie dróg nie zostały  zatrzymane, ale były prowadzone? Sekretarz Stanu w Ministerstwie   Infrastruktury Rafał Weber

Anna Milczanowska
Dziękuję, panie ministrze, za udzielone informacje. Zależy nam bardzo na tym, aby nowoczesna infrastruktura funkcjonowała jak najszybciej, bo ona  ma całościowy wpływ na rozwój Polski.  Chciałabym usłyszeć jeszcze, jaki jest stan zaawansowania realizacji Via Carpatii. Szczególnie  chodzi mi o odpowiedzi na takie pytania: Kiedy oddane zostaną do użytkowania odcinki między Rzeszowem a Lublinem? Jak rysuje się wykonanie tej inwestycji na południe od Rzeszowa do granicy w Barwinku? Ta droga jest niezbędna od strony rozwoju  społecznego i dlatego zależy nam na jej wykonaniu.  Via Carpatia na Podkarpaciu da nowy impuls. Ale  wiemy doskonale, że nie chodzi tylko o Podkarpacie,  choć zadaję pytania dotyczące odcinków m.in. tam  budowanych, bo to ma znaczenie międzynarodowe  i to bardzo ważna droga dla naszego kraju. Jest to kluczowy projekt inwestycyjny i ważne, abyśmy usłyszeli, chcielibyśmy usłyszeć, jak wygląda jego realizacja.  Bardzo proszę  o informację na ten temat.   

Robert Obaz
Pani Marszałek! Wysoka Izbo! Panie Premierze!  Pan jest tak naprawdę twarzą tego, co się dzieje  w tych negocjacjach. Pomaga panu pan minister Sasin, ale on ma doświadczenie tylko w organizacji wyborów. Traktujecie mieszkańców Bogatyni, powiatów: zgorzeleckiego, lubańskiego, bolesławieckiego  jak pionki na szachownicy, które przestawiacie w zależności od potrzeb politycznych. Najpierw przy protestach Czechów od roku 2016 kompletnie nic nie  robiliście, a na konsultacje społeczne z mieszkańcami pogranicza czeskiego zaprosiliście tłumacza, który nie znał języka technicznego. Następnie, w roku  2020, nie wiadomo, z jakiego powodu, tymczasowo  przedłużyliście koncesję na funkcjonowanie kopalni  do 2026 r., by 1,5 miesiąca temu, w okresie wcześniejszych wyborów w mieście, z wielką pompą przedłużyć  ją do 2044 r. Teraz pojawiają się sprzeczne informacje, że kopalnia, owszem, będzie funkcjonować, ale  być może nie tak długo, jak zakłada to przedłużona  koncesja na wydobycie węgla. Tylko znowu pojawia  się pytanie: Co z mieszkańcami, co z miejscami pracy?  Dlatego też, panie premierze, chciałbym zapytać:  Jak konkretnie przebiegały negocjacje ze stroną czeską, zarówno do czasu ogłoszenia postanowienia  TSUE nakazującego wstrzymanie prac w kopalni,  jak i tuż po jego ogłoszeniu? Ile odbyło się spotkań  negocjacyjnych, w jakich terminach i w jakim składzie? Co konkretnie jest przedmiotem negocjacji i na  jakim etapie dzisiaj znajduje się przygotowanie porozumienia oraz na kiedy planowane jest jego podpisanie? Biorąc pod uwagę konsekwencje zamknięcia  kopalni, a w perspektywie także wygaszanie elektrowni, w jaki sposób pański rząd zamierza zapewnić  regionowi Bogatyni i tysiącom jego mieszkańców  bezpieczeństwo społeczno-gospodarcze? Pani Marszałek! Wysoka Izbo! Panie Ministrze!  Nakłamał tu pan tyle, że aż się w głowie nie mieści,  bo GiEK SA wydała oficjalny komunikat, w którym  podała, że w tym roku zaczęła tak naprawdę budowę  tego ekranu, przez który ma przelatywać woda,  i skończy go w 2023 r., więc to nie jest zrobione w 90%.  Takie podajecie informacje. Od 2016 r. prowadzicie negocjacje, a w 2020 r. dowiadujecie się, czego Czesi oczekują. Panowie, podajcie się do dymisji, bo to jest bez sensu. Najważniejszą  rzeczą Liczę na to, że na te wszystkie pytania otrzymam odpowiedź na piśmie, w imieniu wszystkich  posłów, którzy się pod tym podpisali. Ale, panie ministrze, co dalej z transformacją tego regionu? Mieszkańcy tego regionu wypowiedzieli się za tym, żeby  kopalnię zamknąć do 2035 r. Tylko państwo nie zapewnili na to jakichkolwiek pieniędzy ,  pieniędzy na transformację. O to też pytaliśmy. Myślę, że teraz uzyskamy odpowiedź. Dziękuję bardzo.  

Tomasz Piotr Nowak
Pani Marszałek! Panie Ministrze! Wysoka Izbo!  Informacja bieżąca w sprawie bezpieczeństwa energetycznego Polski z uwzględnieniem kopalni Turów,  zielonej transformacji, Baltic Pipe, fotowoltaiki, Elektrowni Bełchatów. Gdzie jesteśmy w sprawie bezpieczeństwa energetycznego? Przez całą poprzednią kadencję i część obecnej rząd PiS śnił sen o węglowej  potędze, tracąc lata na konieczność zmian transformacyjnych, występując przeciwko OZE, np. ustawa  10H, czy nie rozbudowując sieci tak, aby mogły przyjąć  rosnącą produkcję prosumencką np. w fotowoltaice.  Kolejne wersje polityki energetycznej Polski nie  kreśliły zmian w potrzebnej skali. Państwo nadal  blokuje rozproszoną obywatelską energetykę, wspierając niewydolne koncerny energetyczne, bowiem  nadal są długotrwałe procedury w zakresie rozwoju  OZE, brakuje jasnych reguł postępowania organów  publicznych, np. RDOŚ. Rząd robi krok do przodu,  jak np. z finansowaniem programu „Mój prąd”, a później się cofa, wprowadzając zdecydowanie gorsze rozwiązania dla fotowoltaiki i hamując jej rozwój. Nadal nie ma ustawy wprowadzającej nowy rodzaj  prosumentów, np. prosumentów zbiorowych czy prosumentów wirtualnych. Jednocześnie cena energii  rośnie, to powoduje wzrost cen uprawnień do emisji  CO2, ale chodzi także o opłatę mocową czy konieczność inwestycji w transformację. Mamy najdroższy  w hurcie prąd. Rośnie i będzie rósł coraz bardziej import energii, a nasz przemysł energochłonny, i nie  tylko energochłonny, traci przewagi konkurencyjne. Jednocześnie państwowe spółki energetyczne: PGE,  Tauron, Enea straciły średnio na wycenie wartości  akcji w ciągu 5 lat po ok. 65%. To jest wynik błędnej  polityki rządu, tak jak pozostawienie np. PGE i kopalni Turów samych sobie. Co prawda przed chwilą słyszeliśmy o całym harmonogramie rozmów ze stroną  czeską, ale liczy się finał, a finał to krach dyplomacji  biznesowej. Zdaje się, że ministerstwo klimatu nie  doprowadziło do skutecznych negocjacji, wspólnie  z Ministerstwem Spraw Zagranicznych. Czy to wynika ze zbagatelizowania tematu, czy też z przeświadczenia o naszej racji, czy też z niedocenienia  Czechów i ich wyborów, które spowodowały problem,  jaki mamy w tej chwili? Podczas posiedzenia komisji do spraw energii zażądaliśmy spersonalizowania odpowiedzialności za negocjacje prowadzone ze stroną czeską oraz przed Trybunałem Sprawiedliwości Unii Europejskiej. To jest szokujące, że Trybunał Sprawiedliwości Unii Europejskiej  nie przyjął obiektywnie argumentów, które powinny  spowodować to, że nie zapadnie taki wyrok. Pytanie,  kto prowadził te negocjacje i jakie były argumenty. W specjalnym stanowisku podczas posiedzenia  komisji zażądaliśmy także od premiera, żeby w sytuacji kryzysowej, w jakiej jesteśmy, skutecznie przeprowadził negocjacje zabezpieczające funkcjonowanie kopalni Turów. Posłowie PiS byli temu przeciwni.  Nie chcą, żeby premier zaangażował się w te negocjacje. Dlaczego? Czyżby nie chcieli, żeby premier  zaryzykował swój autorytet w tych negocjacjach? Czy  też uważają, że problem Turowa rozwiąże się sam,  może przez ministra Sasina, zobaczymy. Do tego nakłada się awaria w Bełchatowie i konieczność odpowiedzi na pytanie, co dalej z tą największą elektrownią. Co z atomem w Bełchatowie, w Pątnowie? Nie chodzi o deklaracje, a o konkrety. Żądamy  konkretów. Niewyjaśniony jest stosunek Polski do  największego europejskiego projektu – Zielonego Ładu.  Nadal nie wiemy, czy Polska przyjmie neutralność  klimatyczną w 2050 r. i nie wiemy, czy będzie miało  wobec nas zastosowanie warunkowości ograniczającej Fundusz Sprawiedliwej Transformacji o 50%.  Brakuje dokumentu strategicznego transformacji  polskiej energetyki i przemysłu – środki z KPO, funduszu modernizacyjnego, wpływy ze sprzedaży uprawnień do emisji CO2, środki z wieloletnich ram finansowych nie tworzą wiarygodnej i rozpisanej na lata  mapy drogowej transformacji energetycznej. Powinniśmy wiedzieć, jak będziemy przekształcać np. naszą energetykę i jak będziemy proces ten finansować,  strukturalnie, a nie wyrywkowo. Niepewność oczywiście wiąże się też z praworządnością i z tym, czy  sięgniemy rzeczywiście po środki na transformację  – nie tylko tę sprawiedliwą, ale w ogóle. W dobie transformacji ważna jest dywersyfikacja dostaw gazu.   Baltic Pipe jest alternatywą Jamału, ale czy  zdążymy do 2020 r. i czy nie będziemy musieli przeprosić się z Gazpromem? Na koniec umowa społeczna z górnikami. Czy ta  umowa jest oparta na realnych i prawdziwych ustaleniach? Co z notyfikacją w Unii Europejskiej? Co z górnikami węgla brunatnego? Dziękuję bardzo.  

Marek Suski
Szanowna Pani Marszałek! Panie Ministrze! Wysoka Izbo! Chciałem, po pierwsze, wyrazić uznanie  – a z drugiej strony zdziwienie – dla pana Tomasza  Nowaka, że w tak krótkim czasie zawarł tyle nieprawd, przeinaczeń, kłamstw i w gruncie rzeczy krytyki, choć za krytykę nie mogę go zganić, bo Platforma, a właściwie opozycja niczego innego nie potrafi  poza krytyką. Szanowni państwo, mam tylko 2 minuty  a właściwie już 1,5 minuty, więc do wszystkiego  odnieść się nie mogę. Jeden aspekt, który tutaj pan poseł poruszył, jest  taki, że posłowie byli przeciwni szybkim, skutecznym  negocjacjom z udziałem premiera. Otóż podczas posiedzenia komisji, bo mieliśmy wiele posiedzeń komisji poświęconych energetyce, dwa na temat Turowa,  państwo w gruncie rzeczy żądaliście, żeby polski rząd  zawarł szybko porozumienie na warunkach czeskich,  niezależnie od tego, czy Czesi mają rację, czy nie mają  racji. Cała ta debata pokazywała, że Czesi próbują od  nas przy okazji wyciągnąć jak największe pieniądze.  Mamy w Polsce opozycję, która w gruncie rzeczy staje po stronie Czech i jeszcze popędza rząd, żeby jak  najszybciej zawarł to porozumienie, mimo że pan minister Dziadzio przedstawił bilans, można powiedzieć, wody i z tego wynikało, że Czesi sobie wyko

Tomasz Piotr Nowak
Pani Marszałek! Wysoka Izbo! To, co przed chwilą  zaprezentował poseł Suski, to są po prostu pomówienia. Te słowa, które znowu padają z mównicy właśnie  w wykonaniu pana przewodniczącego Komisji Energii   o zdrajcach, to są niegodne słowa. My jesteśmy polskimi patriotami i rozumiemy również interes energetyczny Polski. Dla nas kopalnia Turów jest czymś  bardzo ważnym i powinna funkcjonować do końca lat  30., mówimy o tym w sposób zdecydowany. Propozycja  stanowiska, którą zawarliśmy, właśnie tego dotyczyła  – zobowiązania do skutecznych negocjacji przeprowadzonych przez premiera Morawieckiego z rządem czeskim w celu zabezpieczenia interesów i funkcjonowania kopalni Turów. Tego dotyczyła i proszę nie insynuować nam  jakichkolwiek złych sugestii. Chciałbym natomiast dopytać pana ministra w jednej sprawie, już bez zadęcia politycznego i z troski.  Nowelizacja ustawy o fotowoltaice będzie oparta jednak na funkcjonowaniu w obrocie handlowym, bo  trzeba będzie sprzedać, prosument sprzeda energię  po cenach hurtowych, a kupi ją po cenach detalicznych. W tym momencie dojdzie do obrotu handlowego, a projekty parasolowe, projekty z regionalnych  programów operacyjnych, w które w tej chwili zaangażowanych jest dużo gmin i dużo mieszkańców tych  gmin, mogą uzyskać dofinansowanie na poziomie  85%, wtedy kiedy nie ma handlowego aspektu. W momencie kiedy pojawi się aspekt handlowy, jak w tym  wypadku, to będzie można dostać dofinansowanie  tylko w wysokości 50%. Bardzo proszę, panie ministrze, zwrócić na to uwagę i doprowadzić do tego,  żebyśmy nie mieli masowego wycofywania się z tego  fotowoltaicznego interesu, jak to jest w tej chwili,  w obliczu 50% plus złych rozwiązań , perspektywy gorszych rozwiązań. Dziękuję bardzo. 

Mieczysław Kasprzak
Dziękuję bardzo. Pani Marszałek! Panie Ministrze! Wysoka Izbo!  Ceny energii za ostatni rok wzrosły o 9,5%. To jest  dużo, to jest bardzo dużo i będzie tendencja wzrostowa, bo wszystkie znaki na niebie i ziemi na to wskazują. Minister finansów przed chwilą, w poprzednim  punkcie powiedział, że wzrost cen energii elektrycznej  to jest główny czynnik inflacji. Tak rzeczywiście jest.  Państwo z energią odnawialną kombinujecie już 6 lat.  Po pierwsze, zablokowaliście wiatraki, a teraz mówicie, że będziecie budować na morzu dwa razy droższe. Sens, logika – trzeba było to jakoś rozwiązać. Blokowaliście fotowoltaikę na naszych dachach.  W tej chwili jako wielki sukces ogłaszaliście przez  kilka miesięcy to, co się stało. Tak, rzeczywiście. Polacy chcą inwestować w energię odnawialną, ale trzeba popatrzeć na to racjonalnie. Dzisiaj chcecie to wszystko zablokować, bo to, co  pan opowiada, że się będzie rozwijać energia odnawialna prosumencka, jest nieprawdą. Nieprawdą jest.  Wystraszyliście się, że Polacy chcą sami wytwarzać  za dużo energii, chcą być niezależni tak, jak to się  dzieje w całym świecie, w całej Europie. Szkoda wam  pieniędzy, żeby dać Polakom, żeby nawet mogli sobie  zarobić, ale to jest racjonalne, bo pomagają państwu,  inwestują własne środki finansowe. To, co chcecie  w tej chwili zrobić, to będzie dramat. Po prostu chcecie zablokować rozwój energii odnawialnej. I teraz tak. Rynek, ustawa mocowa – jest modyfikacja. To znaczy, że co? Że w dalszym ciągu wzrośnie  obciążenie? Bo ja tak domniemywam i tak słyszałem.  Rząd przyjął ustawę mocową, czyli dodatkowe obciążenie będzie dla Polaków z tytułu  ustawy  mocowej.  Prosiłbym bardzo o racjonalne podejście do tematu, bo rzeczywiście przez najbliższe lata całkowicie  wyhamujecie zapał Polaków do tego, aby włączyć się  w modernizację naszej energetyki. Dziękuję bardzo.     

Mirosław Suchoń
soka Izbo! Bezpieczeństwo energetyczne Polski jest  niewątpliwie związane z zieloną transformacją, z transformacją energetyczną. To jest droga, na którą powinniśmy wejść, i bardzo szybko nią podążać, ponieważ ona de facto oznacza suwerenność energetyczną,  ona oznacza bezpieczeństwo energetyczne. A kiedy  widzimy to, co robi rząd, czyli w sposób absolutnie  absurdalny przedłuża koncesje na wydobycie paliw  kopalnych nawet o kilkadziesiąt lat, to mam wrażenie, że to jest wciśnięcie pedału hamulca niemalże do  podłogi. A kiedy słyszymy, że państwo zamierzają  zmienić zasady rozliczeń energii, która jest pozyskana z fotowoltaiki, to tak, jakby do tego hamulca, który jest wciśnięty do podłogi, podnieść jeszcze ręczny  do samego końca. Tak dzisiaj wygląda działanie rządu, jeżeli chodzi o transformację energetyczną, o wspieranie prosumentów, o wspieranie tej zielonej energii  pozyskanej z natury. Pytanie do rządu. Czy rzeczywiście jest tak, że postanowiliście zahamować tę transformację energetyczną, zahamować wejście na drogę zielonej energii  i po prostu nadal truć społeczeństwo paliwami kopalnymi? A społeczeństwo dzisiaj oczekuje zmiany. Społeczeństwo dzisiaj oczekuje, że będzie oddychało czystym powietrzem, że dzieci będą zdrowe, że nie będzie  chorób, nie będzie umierało 50 tys. osób rocznie tylko  dlatego, że mamy złe powietrze. Spali w kopalni. W sprawie Turowa nie chodzi tylko i wyłącznie  o samo miejsce. Chodzi o środowisko, chodzi o ludzi,  którzy tam pracują, o twarz na arenie międzynarodowej i właśnie o przyszłość. Panie Ministrze! Dlatego chcielibyśmy wiedzieć,  jaka jest strategia negocjacyjna. W jaki sposób zamierzacie rozmawiać z naszymi partnerami, bo to,  co się dzisiaj dzieje, to jest po prostu absolutnie nieudolna  próba przykrycia tego prowadzonego w sposób nieudolny tematu. Dziękuję bardzo.   

Janusz Kowalski
Pani Marszałek! Szanowni Państwo! Solidarna  Polska broni suwerenności energetycznej Polski i broni przede wszystkim polskiego węgla, bo bez polskiego  węgla nie ma taniej energii i nie będzie taniego ciepła.  Niezrozumienie opozycji, która atakuje rząd, polega na tym, że nie rozumie jednej podstawowej rzeczy: za cenę energii i cenę ciepła, za ich wzrost odpowiada Unia Europejska, a więc unijny system handlu  emisjami. Żeby produkować energię elektryczną i ciepło, potrzebujemy 170 mln t uprawnień CO2. Dostajemy bezpłatnie tylko 105 mln t. Co to oznacza, szanowni państwo? Wystarczy sobie pomnożyć 55 euro, czyli cenę za 1t uprawnień,  razy 65 mln t deficytu, który musimy dokupić. To oznacza, szanowni państwo, że 16 mld zł w ciągu najbliższego roku wypłynie z polskich firm poza Polskę całkowicie, bezpowrotnie i te pieniądze nie zostaną przeznaczone na transformację energetyczną.  To dzisiaj Unia Europejska, a nie polski rząd hamuje transformację energetyczną. Polskie firmy są  pozbawiane miliardów złotych. PGE w zeszłym roku  zapłaciło 6 mld zł za spekulacyjne unijne parapodatki  EU ETS. A te pieniądze mogły być przeznaczone na  inwestycje w nowe źródła energii, w niskoemisyjne źródła energii. W tym roku to będzie 10 mld zł. To Unia  Europejska i ten spekulacyjny mechanizm polega na  tym, że w ciągu 7 lat, jeżeli dostaniemy z budżetu Unii  Europejskiej 500 mld zł, to ponad 110, 120 mld zł polskie firmy będą musiały oddać Unii Europejskiej, do  tego całego systemu właśnie na zakup uprawnień   Jakoby deficyt w tym całym systemie. To pokazuje, że to Unia Europejska doprowadza do tego, że będziemy płacić coraz więcej za energię i ciepło.     Niestety w ciągu najbliższych miesięcy Polaków  czekają ogromne podwyżki cen ciepła i energii. I za  to dzisiaj odpowiada Unia Europejska. Zamiast krytykować rząd, powinniście dzisiaj wspierać rząd właśnie w tym, żeby reformować unijny system handlu  emisjami  który prowadzi  do tego, że Polska  gospodarka jest coraz mniej konkurencyjna. Dziękuję.   

Krzysztof Gadowski
Pani Marszałek! Wysoka Izbo! Panie Ministrze!  Do roboty. Negocjować z Unią Europejską, walczyć  o środki finansowe na transformację energetyczną,  na to, o czym przed chwilą słyszeliśmy. Panie Ministrze! Pan mówił o programie „Mój  prąd”. Proszę nam powiedzieć, jak wygląda dziś „Mój  prąd”. Ile środków już jest przeznaczonych, ile Polacy czekają na te środki finansowe? Wspomniał pan o nowej ustawie. Wszyscy Polacy  wiedzą, że waszą siłą sprawczą nigdy nie było to, żeby  dążyć do rozwoju energetyki odnawialnej, energetyki  związanej z OZE, z energią czystą i tanią. To nie była  wasza mocna strona. Mało tego, zablokowaliście budowę energetyki wiatrowej na lądzie, a dzisiaj słyszymy o projekcie, o którym pan wspomniał. I co pan  proponuje? Państwo proponujecie zahamowanie rozwoju rozproszonej wielkiej elektrowni na dachach domów Polaków. Chcecie to zahamować. Mówicie, że ten  system, który do tej pory funkcjonował, a był oparty  na tym, że prosumenci produkują energię, nadwyżkę  oddają do sieci i mogą odebrać 80% czy 70% tej energii  za darmo, jest zły. Mówicie o tym? Nie. To wszystko,  ten system upustów jest zmieniamy na co? Na zwykłą  sprzedaż. I w tym też nie byłoby nic złego. Ale wy  mówicie znowu tak: energia, którą prosument będzie  musiał kupić, kiedy jego elektrownia nie pracuje, będzie kosztowała dwukrotnie więcej niż sprzedana  przez niego nadwyżka. I to jest wyjście do przodu? Polacy wam po prostu już nie wierzą. Przestraszyliście się. Po raz kolejny chcecie łupić i dzielić Polaków. To jest ten system. Mówicie: damy wam coś  nowego, ale będzie o 1 tys. zł mniej. To jak to ma  funkcjonować?  Przeraziliście się kreatywności Polaków. Polacy stwierdzili, że nie będą już was  słuchać. Słyszeli bowiem o obniżeniu cen energii.  Nigdy to nie nastąpiło. Mówiono o odnowie, o rekompensatach. I to też nie nastąpiło. Wzięli zatem sprawy  w swoje ręce. Na dachach pojawiło się ponad 500 tys.  elektrowni fotowoltaicznych. Kilka milionów ludzi  ponownie na to czeka, a wy im zmieniacie zasady. To  są zmiany na lepsze czy na gorsze? I uderzacie w tych  ludzi, którzy są słabsi pod względem ekonomicznym którzy przez lata zbierali środki finansowe,  żeby spełnić swoje marzenie dotyczące taniego prądu. A wy dzisiaj mówicie, że nie. Panie Ministrze! Mam do pana takie pytanie: Dlaczego dzielicie Polaków? Po co te zmiany? W żadnej  dyrektywie unijnej, także w tej z 2019 r., 2019/944,  na którą się powołujecie, nigdzie nie jest napisane,  że ma nastąpić zakaz upustu. Pytanie: Jak chcecie walczyć z ubóstwem energetycznym? Ile zainwestowaliście w sieci dystrybucyjne? To też jest ważne w tym czasie. Dziękuję bardzo.   

Andrzej Szlachta
Pani Marszałek! Wysoka Izbo! Panie Ministrze!  Na przestrzeni ostatnich kilkunastu lat, a właściwie  dziesięcioleci, polski bilans energetyczny opierał się  na paliwach kopalnianych. Dopiero rząd Prawa  i Sprawiedliwości rozpoczął modernizację mocy wytwórczych oraz dywersyfikację struktury wytwarzania energii. Ponieważ dotychczasowy bilans energetyczny opierał się na paliwach kopalnianych, transformacja gospodarki do modelu niskoemisyjnego  będzie wymagała dużych wysiłków społecznych,  sektorów gospodarki i regionów, których funkcjonowanie w dużym stopniu wiąże się z wykorzystaniem  wysokoemisyjnych paliw.  Polski rząd planuje przeprowadzenie transformacji energetycznej w sposób ewolucyjny. Zakłada się,  że udział węgla w strukturze wytwarzania energii  spadnie do poziomu nie większego niż 56% w 2030 r.  Wielkim wyzwaniem będzie poprawa efektywności  energetycznej gospodarki. W Krajowym Planie Odbudowy na komponent Zielona energia i zmniejszenie  energochłonności zabezpieczono środki w wysokości  ponad 14 mld euro, z czego 5,7 mld euro z części grantowej, a więc na proces transformacji energetycznej  zaplanowane są olbrzymie nakłady. 

Krzysztof Gadowski
Zwracam się do pana ministra z pytaniem: Jaki  procent środków z Krajowego Programu Odbudowy  zostanie skierowany na działania związane ogólnie  z klimatem? Bardzo dziękuję.    

Urszula Zielińska
Pani Marszałek! Panie Ministrze! Wysoka Izbo!  W ciągu tylko ostatnich 6 miesięcy na adres mojego  biura poselskiego Ministerstwo Klimatu i Środowiska przysłało trzy pakiety książek i publikacji, materiałów promocyjnych. Wszystkie bez wyjątku promują energetykę jądrową. Mnie jako posłankę partii  Zieloni, członkinię komisji energii i klimatu bardzo  interesują sprawy transformacji energetycznej, redukowania emisji, więc z ochotą zabrałam się do lektury. A tam, proszę państwa, takie kwiatki. W rozdziale 11 zatytułowanym „Bez węgla nie ma światła”  czytamy: Za mało naszych elektrowni przestawia się  na węgiel, czyli to źródło energii, którego mamy najwięcej – Jimmy Carter. Tytuł rozdziału  17: „Bajdurzenie o tym, że źródła odnawialne wystarczą”, a rozdziału 19: „Jądrowa konieczność” itd., itp. Mogłabym  tu cytować, bo wszystkie tytuły są mniej więcej podobne.  Przejdę jednak do pytań. Panie ministrze, ile takich pakietów Ministerstwo Klimatu i Środowiska  rozesłało w zeszłym roku? Jaki był koszt tych publikacji? Czy Ministerstwo Klimatu i Środowiska prowadzi tak aktywną promocję, aż prosi się, żeby powiedzieć: lobbing, tylko na rzecz branży jądrowej czy  również innych branż energetycznych? Bo ja nie dostałam z ministerstwa klimatu informacji na temat  żadnej innej branży energetycznej. I w końcu: Dlaczego ministerstwo klimatu tak aktywnie promuje  to jedno źródło energii?  I wreszcie, panie ministrze, tak jak stabilny miks  energetyczny wymaga przynajmniej kilku zróżnicowanych źródeł energii, tak i dobra edukacja i wiedza   wymagają kilku źródeł informacji, więc  w tym duchu pozwolę sobie przekazać bardzo dobrą  publikację na ręce pana ministra. To jest książka  autorstwa fizyka jądrowego Marcina Popkiewicza  „Rewolucja energetyczna”. Ona na s. 375 przedstawia,  jak może wyglądać niskoemisyjny miks energetyczny,  bezpieczny, stabilny dla Polski, bez węgla czy energii  jądrowej w podstawie. Tak że gorąco polecam uwadze  pana ministra. Panie ministrze, z pozdrowieniami. Tak że zachęcam do lektury. Dziękuję ślicznie.  

Jan Warzecha
Pani Marszałek! Wysoki Sejmie! Panie Ministrze!  Czy w związku z transformacją energetyczną, z koniecznością osiągnięcia Europejskiego Zielonego  Ładu, neutralności klimatycznej, z odejściem od węgla, dekarbonizacją zauważył pan minister zaangażowanie byłego przewodniczącego Rady Europejskiej  Donalda Tuska, a obecnie przewodniczącego Europejskiej Partii Ludowej, w to, aby Polska nie poniosła  ogromnych kosztów związanych z transformacją,  czyli żeby cena energii nie wzrosła dla odbiorców indywidualnych i dla odbiorców przemysłowych? Drugie pytanie mam takie: Czy w związku ze wzrostem cen uprawnień do emisji dwutlenku węgla, a taki  wzrost nastąpił w ciągu ostatniego roku z 25 euro do  50 euro Jest dyrektywa, która wprawdzie w jakiś  sposób redukuje ten wzrost, jednak ona okazuje się  nieskuteczne, gdyż może być wdrożona wtedy, kiedy  przez pół roku utrzymują się ceny trzykrotnie wyższe  niż średnia cena uprawnień w ostatnich 2 latach. Wiemy też, że uprawnienia do emisji są instrumentami finansowymi i te wzrosty mogą mieć charakter spekulacyjny. Tu chciałem zapytać, czy rząd  Wiem, że rząd już podjął działania w tej mierze, żeby  ten stan rzeczy zmienić, żeby ten mechanizm, który  został wdrożony, zmienić na tyle, żeby zadziałał  i żeby można było ograniczyć te wzrosty cen emisji  do takich rozmiarów, jakie są w tej chwili. Proszę  odpowiedzieć na pytanie, jaką rząd widzi   receptę w tym zakresie. Dziękuję bardzo.  

Małgorzata Chmiel
Dziękuję. Słuchając pana ministra, nie mogę się nadziwić, jak  ten rząd dba o energię odnawialną, czyli nasze zdrowie.  Jednocześnie chciałam przypomnieć, że w 2016 r. zabiliście tzw. ustawą wiatrakową dużą produkcję energii  odnawialnej, bo wprowadziliście zasadę 10H, czyli zasadę mówiącą, że odległość farmy wiatrowej od zabudowań musi wynosić przynajmniej dziesięciokrotność  wysokości wiatraków. W praktyce to ok. 2 km. Zasada  działa również w drugą stronę, bo na terenie wokół tych  elektrowni wiatrowych nie można budować. Wykluczone są więc duże połacie naszego terenu. Są dwa duże problemy. M.in. przez wprowadzenie  zasady 10H Polska najprawdopodobniej nie osiągnęła deklarowanego na 2020 r. celu w postaci udziału  OZE w zużyciu energii finalnej na poziomie 15%. Zasada 10H zagraża także realizacji celów klimatycznych na rok 2030, czyli następny palący problem,  który dotyczy konieczności jak najszybszego zmniejszenia emisji CO2. Nie muszę państwu mówić, że jesteśmy największym trucicielem w Europie. Czas się  kurczy, bo do spełnienia unijnych celów dotyczących  tej redukcji zostało niecałe 10 lat. Przypominam, że  powinniśmy osiągnąć 18 GW z energii odnawialnej. Szanowni Państwo! Oprócz produkcji energii odnawialnej dużym problemem dla mieszkańców wielu  miast, miasteczek jest wykluczenie, o czym wcześniej  mówiłam, z możliwości zabudowy terenów. Obecnie  2% terytorium jest wyłączone z zabudowy mieszkaniowej w związku z tą ustawą, czyli to jest mniej więcej powierzchnia  całego województwa  opolskiego. Wójtowie, burmistrzowie zwracają się  To są działki budowlane, ludzie mają działki budowlane, na których nie mogą realizować zabudowy. Dwa  olbrzymie problemy, które załatwiliście negatywnie,  zabijając jednocześnie energię odnawialną produkowaną przez wiatraki. Dziękuję.  

Grzegorz Lorek
Pani Marszałek! Wysoka Izbo! Wracając jeszcze  do Turowa, chciałem przypomnieć, że we wrześniu  tego roku będzie zakończona budowa prewencyjnego  ekranu chroniącego wody gruntowe na granicy kopalni. Dodatkowo zgodnie z trwającymi rozmowami  planowana jest budowa wału ziemnego, który będzie  zabezpieczał czeską stronę przed pyłami kopalnianymi. W ostatnich latach Polska Grupa Energetyczna  wydała na inwestycje w zakresie ochrony środowiska  w Turowie ok. 90 mln zł. Do tej pory zrealizowanych  jest wiele inwestycji z myślą o mieszkańcach regionu,  np. budowa ekranów akustycznych oraz instancji do  zraszania ciągów węglowych czy też wymiana krążników w taśmociągach na cichobieżne, co sprawia, że  kopalnia nie emituje tyle hałasu, ile było dotychczas. Pytanie w odniesieniu do Turowa z mojej strony  jest takie: Czy prawdą jest, że po stronie czeskiej jest  żwirownia, która tak samo prowadzi odwodnienie  i potęguje problemy z wodą? Wracając jeszcze do emisji, chcę powiedzieć, że to  jest dosyć duży problem. Dlaczego? Dlatego że w tej chwili mówimy, że za 1 t mamy 60 euro, a już jest mowa  o tym, że to będzie 70 i 80 euro. Powstają firmy spekulacyjne, które zajmują się handlem emisjami, ich  sprzedażą i wykupem. Mam wrażenie, że to już nie ma  nic wspólnego z tym, co przyświecało Unii Europejskiej, czyli z walką z emisjami pyłowymi. W tej chwili  mamy do czynienia z czystą grą spekulacyjną, i to  koncernów, pod szyldem ochrony środowiska, co też  wiele fundacji i stowarzyszeń z zakresu ochrony środowiska kupuje, przyjmuje za pewnik, a wcale nie taka  jest prawda. Emisje służą pewnym potęgom do wykreowania, bym powiedział , jeszcze większego  inicjowania gospodarczego swoich państw. Dziękuję. 

Katarzyna Lubnauer
Panie i Panowie Posłowie! Pani Marszałek! Mam  wrażenie, że to, co wy nazywacie polityką energetyczną, to jest jakiś pomysł na sabotaż energetyczny.  Przypomnę, że jak tylko doszliście do władzy, to  pierwsza decyzja, którą podjęliście, dotyczyła kwestii  związanej z elektrowniami wiatrowymi, czyli ograniczeniem energetyki wiatrowej w Polsce. I przypomnę, ponieważ ostatnio spotkał mnie jeden z parlamentarzystów, który powiedział coś takiego: zadałem  pytanie o analizy związane z energetyką wiatrową,  dlaczego zmieniono przepisy. I co usłyszałem? Że to  była decyzja polityczna, a nie decyzja o charakterze  merytorycznym. Czyli nie wynikała ona z jakichś  analiz, tylko wynikała po prostu z woli politycznej.  W ten sposób oczywiście nie osiągnęliśmy celów, które były związane z energetyką, z OZE. Powiem więcej, jeżeli tu mówimy o płaceniu za emisję CO2, to  zafundowaliśmy sobie dokładnie to, że płacimy więcej, bo nie mamy więcej energii z OZE. Była to decyzja wynikająca z faktu waszego uwielbienia dla węgla. Ja lubię patrzeć w przyszłość – w przyszłość  mojej córki, w przyszłość polskiej młodzieży, polskich dzieci. I widzę jedną rzecz: to, co wy proponujecie, to  jest energetyka oparta na smogu i na zmianach klimatycznych. Ale dlaczego mówię o sabotażu? Przypomnijmy  blok elektrowni w Ostrołęce. Wszyscy już wiedzieli,  że nie powinno się go budować, a wy zbudowaliście.  1300 mln zł wyrzucone w błoto, a właściwie w pył. Kolejna kwestia: Turów. Nieumiejętność rozmowy z Czechami. Od września 2020 r. nie ma nawet ambasadora, w związku z czym nie próbujecie rozwiązać konfliktu. Doprowadziliście do sytuacji, w której zaraz  możemy płacić kary w wysokości 5 mln euro dziennie.  Awarie w Bełchatowie, nieumiejętności, zmiany kadrowe – efekt jaki mamy, taki mamy. Kwestia fotowoltaiki. Jak ludzie wreszcie wzięli  sprawy w swoje ręce i postanowili zadbać o przyszłość  swoich dzieci, o swoją kieszeń, ponieważ prąd jest  drogi, to wy chcecie zrobić wszystko, żeby to też zabić. Zabiliście energetykę wiatrową , chcecie zabić jeszcze fotowoltaikę. Pytanie brzmi: Dlaczego wasza polityka energetyczna to jest polityka sabotażu działań obywateli  i bezpieczeństwa energetycznego Polski?  

Piotr Borys
Szanowna Pani Marszałek! Wysoka Izbo! Dobrze,  że toczy się ta debata, która ma wpłynąć przede wszystkim na wiedzę na temat polskiej energetyki, jej przejrzystość i pewność. Otóż to, co wydarzyło się w ostatnim czasie, nie sprawia wrażenia, że państwo nad  czymkolwiek panujecie. Wyburzenie bloku w Ostrołęce za blisko 1,5 mld zł, gdzie łopatę wbijała pani  premier Szydło, jest tylko przykładem braku przezorności, w końcu niegospodarności w tym systemie.  Również to, co wydarzyło się w Bełchatowie, jeżeli  chodzi o awarię. Ale przede wszystkim Turów. Turów, w którym pracownicy elektrowni kopalni czekają na szybkie rozwiązanie sprawy. Turów, worek turoszowski, powiat zgorzelecki są podwójnie karane,  po pierwsze, ogromnym zagrożeniem wynikającym  z wyroku TSUE, groźbą codziennych kar, po drugie,  brakiem szansy na sprawiedliwą transformację. Unia  Europejska przekazała blisko 265 mln euro, 1 mld zł  na jeden powiat w tej części właśnie po to, aby tworzyć alternatywne miejsca pracy, ba, również miejsca  związane z energią odnawialną w przypadku przekwalifikowania energetyków. Państwo nie chcecie  realizować tego projektu. Ten 1 mld zł przeznaczony  na sprawiedliwą transformację – jego po prostu nie  będzie, państwo z niego zrezygnowaliście w tym czasie. Nie mogę zgodzić się z tym, co wydarzyło się  w Turowie. To jest ogromny zawód polskiej dyplomacji w tych wielomiesięcznych negocjacjach z Czechami. Już pomijam kwestię braku ambasadora. Początkowo chodziło o 30 mln zł, później o 50 mln zł,  a skończy się na dużo większej kwocie wynikającej  z negocjacji, które będą prowadzone. Po drugie, państwo nie potrafiliście, co wykazał także TSUE w swoim uzasadnieniu, przedstawić argumentów, w jaki  sposób środek zapobiegawczy może zagrozić w kwestii funkcjonowania elektrowni i kopalni. Wprost  wskazał to TSUE w swoim komunikacie. Na końcu chcę powiedzieć , że skandalem jest to, co napisali przedstawiciele „Solidarności”. Muszę to przeczytać i proszę pana ministra o wycofanie tych skandalicznych słów, bo one nie wpływają korzystnie na możliwość negocjacji z Czechami.  Przeczytam. Związkowcy piszą: A gdzie uwagi i negocjacje? Mamy lepszy sprzęt niż w 1968 r. Zdradziecki naród bez przeszłości, żebracy Europy, polityczni,  nieosądzeni, z wysokim prawdopodobieństwem złodzieje. To piszą członkowie „Solidarności” z Turowa  w momencie, kiedy rozpoczynamy negocjacje, a jesteśmy pod ścianą, i musimy przekonać Czechów do wycofania środka zapobiegawczego, kiedy tak naprawdę  mamy wpłynąć na skuteczność tych negocjacji, działając w interesie pracowników i polskiej energetyki.  To piszą związkowcy. Apeluję, żeby to wycofali, i mówię to także do polskiego rządu i do pana ministra  Sasina. Dziękuję.  

Cezary Grabarczyk
Szanowna Pani Marszałek! Wysoka Izbo! Panie  Ministrze! Pamięta pan, gdy ostatni raz był pan  w Sejmie, rozmawialiśmy o awarii, która wyłączyła  10 bloków energetycznych w Bełchatowie. Tylko skończyliśmy, rozjechaliśmy się do domów i mieliśmy  kolejną awarię związaną z pożarem. Pan kwestionował tezę, którą stawiałem wówczas, że  w kopalni źle się dzieje, że nie ma właściwego nadzoru.  Ten kolejny fakt potwierdził, że to ja miałem rację. 

Katarzyna Lubnauer
Dziś mówimy o energetyce, o bezpieczeństwie energetycznym Polski w kontekście kłopotów w Turowie.  Rząd zapewnia, że negocjuje z Czechami, że Czesi wycofali skargę, że Czesi wycofali wniosek o karę w wysokości 5 mln euro dziennie, a mamy wczorajsze potwierdzenie z TSUE, że taki wniosek wpłynął i w tej  chwili jest rozpatrywany w TSUE. To pokazuje, że  rząd kręci, że rząd oszukuje Polaków.  Plan sprawiedliwej transformacji województwa  łódzkiego nie ma żadnego umocowania w rozporządzeniu europejskim, ponieważ Bełchatów w tym rozporządzeniu nie jest ujęty. Plan przewiduje zamykanie dwóch kopalni odkrywkowych, w Bełchatowie  i w Szczercowie, kolejno w latach 20., 30. To będzie  wiązało się z wyłączeniem  bloków energetycznych już od 2030 r. Pan powiedział, że elektrownia jądrowa pojawi się najwcześniej w 2033 r. Żadna  z inwestycji realizowanych przez rząd PiS nie jest  realizowana terminowo. Dotyczy to inwestycji drogowych, kolejowych, a także energetycznych. Co będzie, gdy wyłączymy Bełchatów, a nie będzie jeszcze  źródeł zastępczych? Bo OZE, które jest opisane w tym  planie, ma dać moc tylko 700 MW. Wyłączymy 5 GW.    

Barbara Bartuś
Dziękuję. Pani Marszałek! Wysoka Izbo! Panie Ministrze!  Debata, która odbywa się teraz w Sejmie, jest bardzo  ważna, bo mówimy dzisiaj o bezpieczeństwie – o bezpieczeństwie energetycznym. Tylko trudno dać wiarę  tej trosce opozycji i słowom o tym, że są polskimi patriotami, kiedy patrzy się na to, co państwo robiliście.   Proszę?    Panie pośle, pozwoli pan, że zabiorę głos w debacie i wykorzystam go tak, jak chcę go wykorzystać.  Chcę powiedzieć, że w kontekście bezpieczeństwa  energetycznego to, co państwo zrobiliście na moim  terenie, ziemi gorlickiej, która była kolebką wydobycia ropy naftowej To wydobycie całkowicie zniszczyliście. Zniszczyliście wydobycie polskiej ropy. Dzisiaj cieszymy się, że poparliście uchwałę o tym, że  Nord Stream to jest coś złego, bo całe lata waszego  funkcjonowania nie wskazywały na to, że działacie  w interesie Polski. Ale i dzisiaj niestety trudno o tym  powiedzieć, kiedy się patrzy na to, co robicie, kiedy  się patrzy na to, jak opozycja, jak Platforma Obywatelska  w Parlamencie Europejskim donosi na Polskę,  chce, żeby Polsce zabrać pieniądze  jak opozycja walczy o to, żeby przedstawić Polskę w jak najgorszym świetle w TSUE. To wszystko  jest działaniem na niekorzyść.  Padły tutaj słowa, które uważaliście za obraźliwe,  słowa mojego kolegi, że tak się zachowują zdrajcy.  Szanowni państwo, nie mówię tego, żeby atakować,  ale zastanówmy się, w którym kierunku idziecie.  Dużo złego stało się przez te 8 lat rządów, które mieliście. Dużo zostało w Polsce zniszczone, wyprzedane, zlikwidowane. Natomiast dzisiaj jesteśmy w ważnym momencie naszej historii. To, co TSUE orzekł  w sprawie Turowa, to jest bardzo niebezpieczny element, ale chodzi o to, żeby ten precedens   się nie powtarzał. Dlatego apeluję o opamiętanie.  Dziękuję bardzo.  

Paweł Poncyljusz
Pani Marszałek! Wysoka Izbo! Panie Ministrze!  Ja to się dziwię, że pan jeszcze pracuje w tym ministerstwie, bo wszystkie kłopoty związane z Turowem  to pana zasługa. Pan ignorował Czechów od kilku  lat. Przecież problem, spór o Turów trwa od 15 lat,  to nie jest kwestia z 2018 r. Ale co skłoniło Czechów  do tego, żeby się wściec na Polskę i złożyć wniosek?  Ano to, że w pana ministerstwie zmieniono prawo  odnośnie do oceny oddziaływania na środowisko. Pan  dobrze wie, że chodziło o to, że na cwaniackich zasadach przedłużyliście koncesję na wydobycie w kopalni Turów, najpierw o 6 lat, a potem na dłużej, a teraz  po cichutku, jak wam już Komisja Europejska grozi  palcem, z powrotem zmieniacie przepisy i wycofujecie te zapisy, które pozwalały w ograniczonym stopniu wykonywać ocenę oddziaływania na środowisko  właśnie w przypadku kopalni Turów. 

Cezary Grabarczyk
To jest prawdziwy problem, dla którego weszliśmy  już na wojenną ścieżkę z Czechami. Pan nam ciągle  opowiada o złożach czwartorzędowych, tak jakby pan  w ogóle wyabstrahował od dialogu, jaki się toczy  z Czechami. Jak pan jest taki mądrala, to ja pytam,  dlaczego pan nie uzasadnił niemożności zamknięcia  kopalni Turów choćby tym, że elektrownia Turów  zapewnia ciepłą wodę miastu Bogatynia. Dlaczego  pan tego nie napisał? Dlaczego pan tak naprawdę  przygotował ze swoimi współpracownikami tak marne uzasadnienie do TSUE, że było ono natychmiast  odrzucone i wydano takie postanowienie, jakie zapadło. Pan jest za to osobiście odpowiedzialny. A najlepszym dowodem na to, że nawet premier panu nie  ufa, jest to, że na rozmowy w Libercu w tygodniu następującym po wydaniu decyzji TSUE wysłano ministra Sobonia, a nie pana. Pan się po prostu do tego  nie nadaje. Rozumiem, że pan może być dobrym geologiem, ale niestety politykiem , negocjatorem jest pan fatalnym. Jeżeli szybko się pan wycofa z tej całej sprawy, a najlepiej zrezygnuje z pełnienia  funkcji, to będzie nadzieja, że gdzieś z Czechami uda  się porozumieć. Dziękuję bardzo.  

Ewa Szymańska
Szanowna Pani Marszałek! Panie Ministrze! Wysoki Sejmie! Padło tu już wiele różnych słów. Niektóre głosy krytyczne, myślę, trzeba by było przyjąć, ale  padły też takie słowa, że jedni mogą wyrażać swoje  myśli, a innym może mniej wolno. Też jestem za tym,  żeby kopalnia Turów mogła funkcjonować. Ale tu  niektórzy zapomnieli, że tuż po decyzji TSUE wielu  przedstawicieli Platformy Obywatelskiej mówiło:  tak, wyrok trzeba natychmiast wykonać.    Najpierw wykonać wyrok śmierci, a później ewentualnie odwoływać się, czy był on słusznie wykonany.   No tak, oczywiście. Powiem jeszcze parę słów o tym, że rząd podejmuje dobre działania, żeby wprowadzać odnawialne źródła energii, dba o zapobieganie ocieplaniu klimatu,  dba o czyste powietrze. Już sam program „Czyste powietrze” to jest kwota 103 mld zł. Program „Mój prąd”  cieszy się bardzo dużym powodzeniem.   Ja też będę miała panele na swoim dachu. Jestem  też oczywiście za odnawialnymi źródłami energii.  Jednocześnie mam pytanie dotyczące ostatniej zimy.  Zima była ostra. Był śnieg, były mrozy. Mam pytanie  związane z zakupem energii przez Szwecję.  W związku z tym, że odnawialne źródła energii  w czasie zimy nie wyprodukowały tyle prądu, ile powinny, nasz brudny prąd cieszył się dużym powodzeniem. Proszę o odpowiedź na to pytanie. Dziękuję.    

Tomasz Piotr Nowak
Pani Marszałek! Panie Ministrze! Panie ministrze, może pan odpowie posłowi Kowalskiemu, gdzie  idą pieniądze z uprawnień CO2, ile pieniędzy z tych  uprawnień wpływa do budżetu państwa, jak one są  rozdysponowane i jak powinny być rozdysponowane,  bo widzę, że nie ma podstawowej wiedzy. To jest pierwsza sprawa. Druga. Chciałbym, żeby pan powiedział nam coś  o sieciach przesyłowych. Zdaje się, że to jest wąskie  gardło. To wąskie gardło powoduje, że w tej chwili  państwo tak naprawdę zmieniacie tę ustawę związaną z fotowoltaiką. Chcecie doprowadzić do tego, żeby  ta fotowoltaika została ograniczona. Prawda jest  taka, że mamy kłopoty. Mamy kłopoty z przyłączeniem rosnącej liczby instalacji, mamy także kłopoty  z odbiorem. Przecież są miejsca, gdzie w porze szczytowej produkcji energii nie ma odbiorów. Ludzie zainwestowali, tymczasem jest blokada. Druga sprawa to Fundusz na rzecz Sprawiedliwej  Transformacji. Jak wiemy, on jest i będzie funkcjonował w najbliższych latach. Mam pytanie, ile będzie  tych obszarów, trzy, pięć czy sześć, gdzie realnie po  uzgodnieniu z Komisją Europejską będziemy mieli te  środki do podziału. Na razie, jak widać są trzy plus  trzy, ale niepokoimy się o Śląsk. Oto okazuje się, że  mogą się pojawić nowe kopalnie, pojawiają się nowe  koncesje. Słyszymy o Mysłowicach. Co w tym momencie? Czy ewentualnie tylko ten obszar na Śląsku nie  dostanie w przypadku Funduszu na rzecz Sprawiedliwej Transformacji? Czy może będzie tak, że nie  

Paweł Poncyljusz
sięgną po te pieniądze, w ogóle Śląsk nie sięgnie? To  jest bardzo istotna sprawa. Następna sprawa to specjalne programy kompensacyjne dla obszarów pogórniczych. Te obszary  mamy i na Śląsku, i we wschodniej Wielkopolsce.  Wydaje się, że oprócz Funduszu na rzecz Sprawiedliwej Transformacji, pieniędzy z funduszy modernizacyjnych itd., powinno być takie działanie rządu, które będzie przyciągało w te rejony nowe inwestycje,  np. dzięki specjalnym strefom ekonomicznym, które  powinny działać na równych prawach na terenie całego kraju, a docierają głosy, że są równe i równiejsze.  Niby mamy tak, że strefy ekonomiczne obejmują całą  Polskę, ale jak przychodzi co do czego, to np. wschodnia Wielkopolska, która powinna dostać w ramach  programu kompensacyjnego inwestycje w nowe miejsca pracy, przegrywa, bo oferta, np. na Podkarpaciu,  jest zdecydowanie lepsza.  Doliny wodorowe. Także w tej sprawie chciałbym  otrzymać informację, jak wygląda program rządowy  odnośnie do wodoru. Czy te doliny wodorowe będą  związane z miejscem produkcji tego wodoru? Bo np.  we wschodniej Wielkopolsce, znowu o niej powiem,  PAK przygotowuje się do takiej produkcji. Dobrze by  było, żeby na zasadzie klastrów, na zasadzie tworzenia  centrów wodorowych były tam kierowane programy  dotyczące tych dolin wodorowych.  Elektrownia jądrowa. Strasznie się obawiam tego,  że niestety elektrownia jądrowa nie powstanie  w 2033 r. Na to wskazują doświadczenia europejskie.  A my do tej pory tak naprawdę nie mamy tych lokalizacji. Chciałbym w związku z tym zapytać: Kiedy  ostatecznie rząd powie, że lokalizujemy pierwszą  elektrownię na Pomorzu, drugą np. w Bełchatowie,  a trzecią np. w Pątnowie? Czy taka kolejność jest  i czy państwo już zdecydowaliście? To trwa zdecydowanie za długo.  Offshore. Mamy też pytanie o terminowość realizacji tej inwestycji, bowiem jeśli offshore padnie terminowo, jeśli padnie atom, to z podstawą będziemy  mieli wielki problem. Słyszę, że państwo chcecie wprowadzić rynek mocy, przedłużyć funkcjonujący rynek  mocy, czyli chcecie zakonserwować w tym momencie  energetykę węglową, która, jak widzimy, jest coraz  droższa i droższa. Do którego roku w takim razie  chcecie, żeby ten rynek mocy funkcjonował? Czy to  będzie powyżej roku 2040 i jakie jednostki będzie on  obejmował?  Sprawa ciepła – to jest fundamentalna sprawa –  i modernizacji tych elektrociepłowni, które są elektrociepłowniami węglowymi. I tutaj też :  Czy będziemy przechodzić na gaz, jak będzie wyglądało ostateczne zapotrzebowanie i jak ten gaz będzie  perspektywiczny? Czy mamy symulację opłacalności  instalacji gazowych, które też w pewnym momencie  będą musiały być wycofane, bo to w końcu jest emisja  tylko o połowę mniejsza niż w przypadku węgla? Dziękuję bardzo.  

Janusz Kowalski
Pani Marszałek! Wysoka Izbo! Szanowny Panie Pośle! To pan nie ma wiedzy. Odsyłam do mojego Facebooka, gdzie pokazałem, na czym polega luka unijnego  systemu handlu emisjami. Bardzo krótko: 170 mln t  uprawnień potrzebuje polska gospodarka, 105 mln t  uprawnień mamy za darmo: 40 mln t uprawnień –  instalacje, 65 mln – dla polskiego państwa na aukcje.  170 mln odjąć 105 mln to jest 65 mln – deficyt. A więc  dochodem budżetu państwa, panie pośle, i to mówię  jasno, dochodem jest tylko 65 mln t uprawnień. Po prostu pan nie rozumie tego systemu. To oznacza, że te  65 mln t muszą polskie firmy kupić, płacą za to po  55 euro, i te pieniądze idą na giełdę w Lipsku, do Londynu, wypływają z Polski. Zachęcam pana posła, siądźmy, wytłumaczę merytorycznie  nie ma problemu. To nie jest kwestia polityczna.  Porozmawiajmy o tym. Unijny system handlu emisjami trzeba zreformować, ponieważ przede wszystkim ten system hamuje transformację energetyczną. Siądźmy, porozmawiajmy, wytłumaczę panu. Ale tu akurat pan merytorycznie się  niestety pomylił.  

Tomasz Piotr Nowak
Pierwsze pytanie, zadane przez pana posła Nowaka, odnośnie do projektów parasolowych. Te projekty  parasolowe będą elementami konsultacji publicznych  i czekamy właśnie na tego typu uwagi od państwa  i od prosumentów, od konsumentów. Wszystkie te  uwagi będziemy analizować i brać pod uwagę, bo po  to ten projekt jest udostępniony.  Pytanie pana posła Kasprzaka. Jeśli w ostatnich  latach w fotowoltaice były, jak pamiętamy, 4 GW,  a dla porównania w 2015 r. w fotowoltaice było tylko  100 MW, taki mamy wzrost, tak? Zgoda.  Nie, nie. Fotowoltaika nadal będzie systematycznie rozwijana. Nowe rozwiązania powodują to, że uzyskujemy na tych rachunkach nawet do 50% oszczędności. Poza tym zmiany te wynikają z konieczności  wdrożenia dyrektywy.    Jeśli chodzi o ustawę mocową, to tutaj redukujemy obciążenia dla odbiorców o płaskim profilu zużycia i będziemy premiować tych, którzy nie powodują  problemów w systemie. Taki jest cel też rynku mocy. Jeśli chodzi o pytanie pana posła Suchonia, tu  była kwestia koncesji. Przedłużanie koncesji nie ma  związku z tempem transformacji energetycznej. To  są najczęściej decyzje inwestorów, które są podyktowane często kryteriami rynkowymi. I one powinny  być I one decydują tak naprawdę, jakie technologie  są wykorzystywane w tych inwestycjach. To są całkowicie biznesowe decyzje. Jeśli chodzi o rynek fotowoltaiki – też była rozwijana ta kwestia – jesteśmy przekonani co do tego, że on  się będzie rozwijał dynamicznie. A jeśli chodzi o to, jak  on się będzie rozwijał, to wiecie państwo, że regularnie  są organizowane aukcje OZE, już jest zakontraktowanych na dzień dzisiejszy 7 GW, pochodzących zarówno  z lądu, z fotowoltaiki, jak i z wiatru. Czyli energia wiatrowa jest elementem głównym. Jeśli chodzi o aukcje  dla OZE, to w Sejmie jest projekt przedłużający te aukcje do 2027 r.  Jeśli chodzi o pana posła Kowalskiego, to on już  odpowiedział, wyjaśnił bardzo czytelnie sytuację związaną z ETS-ami – to jest prawda.  Chciałem jeszcze przejrzeć pytania, które przez  państwa zostały przedstawione. Dobrze, pan poseł Gadowski. Na „Mój prąd” przeznaczono 1,1 mld zł. Niedługo rozpocznie się trzecia  edycja tego programu. Jego uruchomienie jest przewidywane od 1 lipca. To jest kolejne wsparcie dla  prosumentów, to jest kolejne wsparcie dla rozwoju  energetyki prosumenckiej. Musimy państwu powiedzieć, że energetykę odnawialną trzeba budować  w sposób odpowiedzialny. Jeśli ona nie będzie budowana w sposób odpowiedzialny, to w pewnym momencie nikt z tego nie będzie miał korzyści. Uważamy, że prosument będzie mógł również sprzedawać  drożej wyprodukowaną energię elektryczną. Tutaj  jest taka kwestia, że będzie mógł sprzedawać drożej,  nikt wcale mu nie każe sprzedawać tanio tej energii  elektrycznej. To prosument będzie decydował tak  naprawdę o tym, jaka będzie cena. Jeśli chodzi o taryfy i ceny energii w taryfach, to  w taryfie G12 jest niższa Tak jak zostało powiedziane – nie będzie to dwukrotna różnica. Ten system, który w tej chwili jest budowany – prosumencki  system – ma wykorzystać kreatywność Polaków,  i wykorzystuje. To nie jest tak, że ograniczamy kreatywność Polaków, będziemy tę kreatywność wykorzystywać. W tym celu są te zmiany projektowane.  Planujemy też w tym projekcie wspierać magazyny Szanowni Państwo! Było powiedziane, że odbieramy prosumentom to, co daliśmy. Niczego nie odbieramy, gwarantujemy, że przez najbliższych 15 lat  będą korzystać z tych warunków, które są dzisiaj  ustalone. Jeśli chodzi o pytania pana posła Szlachty, jakie  będziemy przygotowywać kluczowe projekty, które  będą dotyczyły tak naprawdę efektywności energetycznej i redukcji emisji gazów cieplarnianych. Będziemy wykorzystywać zrównoważone i neutralne technologicznie odnawialne źródła energii. Będziemy rozwijać inteligentne systemy i sieci energetyczne oraz  systemy magazynowania energii, w tym również magazynowania energii cieplnej. Będziemy inwestować  i te inwestycje będą dotyczyły wymienialnych źródeł  ciepła. Będą inwestycje w technologie wodorowe, wytwarzanie wodoru, magazynowanie, transport wodoru – to, o czym tak bardzo szeroko mówimy. Jeśli chodzi o pytania pani poseł Zielińskiej, to  jednoznacznie chciałbym powiedzieć, że te pozycje  wskazują, że energetyka odnawialna nie jest źródłem  stabilnym, dlatego o tych stabilnych źródłach energii  w takich pozycjach wielu autorów na całym świecie  pisze. To jest dla nas zrozumiałe. Ona stanowi bazę,  podstawę, czyli energetyka musi stabilizować system,  czyli musimy mieć źródła stabilizujące system. Oczywiście jest tam węgiel, ale można ten węgiel wykorzystywać w sposób ekologiczny. Jest gaz ziemny –  też można go wykorzystywać w sposób ekologiczny  poprzez systemy pozwalające na wyłapywanie dwutlenku węgla. To jest system, który jest znany i mam  nadzieję, że niedługo będziemy takie projekty w naszym kraju widzieć. Już są przygotowywane, mówiąc  otwarcie. Jeśli chodzi o pana Jana Warzechę, jeśli chodzi  o ETS, to oczywiście będziemy negocjować warunki  w zakresie ETS-u, żeby te mechanizmy były bardziej  sprawiedliwe. Kolejny element i kolejne pytanie to pytanie pana  posła Chmiela. Były zarzuty, że likwidujemy zasadę  10H, ale niezależnie od tego, że ta zasada w jakikolwiek sposób ugrzęzła, wynikała ona tak naprawdę  z dużych protestów w zakresie budowy energetyki  wiatrowej. Mimo wszystko mamy już w aukcjach zakontraktowanych w tej chwili 10 GW. W aukcjach  

Norbert Kaczmarczyk
Szanowna Pani Marszałek! Wysoka Izbo! W moim  wystąpieniu chciałbym poruszyć bardzo ważną kwestię ostatnich tygodni. Jeżeli chodzi o ubezpieczenia  upraw rolnych, to sytuacja jest w ostatnim czasie  dramatyczna w wielu powiatach w Polsce.  Powiat, który bezpośrednio został dotknięty gradobiciem, powiat mi bardzo bliski, to powiat proszowicki, natomiast powiat sąsiadujący, czyli powiat krakowski również bardzo ucierpiał. Wiele gospodarstw  potraciło swoje dochody, potraciło możliwości zarobkowania w tym roku. Problem jest poważny. Problem  dotyczy ubezpieczeń. Problem poruszany już kilkanaście tygodni temu. Chciałbym również poruszyć  kwestię związaną z zachowaniem opozycji. Opozycja przyjechała na miejsce zdarzenia, również parlamentarzyści, których poprzednicy w 1992 r.  mówili o tym, że ubezpieczenia w rolnictwie nie powinny być powszechne, powinny być dobrowolne; nie  powinno być wspólnych ubezpieczeń, nie powinno  być sytuacji, w której rolnicy w jakiś sposób mieliby  się konsolidować, jeżeli chodzi o te ubezpieczenia. Problem zaczął się pojawiać, kiedy rolnicy dostali ofertę, która powoduje, że ubezpieczenia przestały  

Mariusz Gosek
Dziękuję.  Pani Marszałek! Wysoka Izbo! Chciałbym podziękować Ministerstwu Spraw Wewnętrznych i Administracji, na czele z panem ministrem Mariuszem  Kamińskim, za stałe wsparcie jednostek ochotniczych straży pożarnych. Chciałbym także podziękować instytucjom rządowym, na czele z Narodowym  Funduszem Ochrony Środowiska i Gospodarki Wodnej, za to wsparcie. Jutro w regionie świętokrzyskim  duże wydarzenie, mianowicie dojdzie do przekazania  30 wozów jednostkom ochotniczych straży pożarnych, pięć kolejnych wozów trafi do jednostek Państwowej Straży Pożarnej. 21 promes na kolejne dofinansowania trafi do 21 innych jednostek ochotniczych straży pożarnych. I to jest wielka rzecz, bo  wsparcie dla jednostek ochotniczych straży pożarnych jest niezwykle ważne dla rządu Prawa i Sprawiedliwości, Zjednoczonej Prawicy, Solidarnej Polski. Często to strażacy – i to pokazują statystyki – są  pierwsi na miejscu zdarzeń, wypadków drogowych,  zdarzeń losowych. Docierali na miejsce tych zdarzeń.  Była chęć, wola niesienia pomocy, ale brakowało profesjonalnego sprzętu. Tutaj z inicjatywą wyszły Ministerstwo Spraw Wewnętrznych i Administracji,  Komenda Główna Państwowej Straży Pożarnej, Narodowy Fundusz Ochrony Środowiska i Gospodarki  Wodnej i Fundusz Sprawiedliwości. Z tego miejsca  chciałbym podziękować ministrowi sprawiedliwości,  prokuratorowi generalnemu Zbigniewowi Ziobrze.  Chciałbym podziękować za te dobre programy. Głęboko ufam, że one będą kontynuowane, bowiem  wszyscy parlamentarzyści zapewne stoją na stanowisku, że wspieranie ochotników to też podnoszenie  poziomu bezpieczeństwa Polaków, bezpieczeństwa  

Norbert Kaczmarczyk
podczas wszelkich akcji, w których druhowie ochotnicy uczestniczą.  Raz jeszcze serdeczne podziękowania dla pana  ministra Mariusza Kamińskiego i pana ministra Zbigniewa Ziobry za stałe wspieranie jednostek ochotniczych straży pożarnych. Dziękuję bardzo.   

Waldemar Andzel
Pani Marszałek! Wysoka Izbo! Dzisiejsze oświadczenie jest na temat płk. Mariana Pawełczaka ps. „Morwa”,  żołnierza Armii Krajowej. Wczoraj uczciliśmy pamięć  płk. Mariana Pawełczaka ps. „Morwa”, żołnierza Armii Krajowej, który zmarł 13 czerwca w wieku 98 lat.  Podczas II wojny światowej został wywieziony na  roboty przymusowe do Niemiec, skąd uciekł, aby ponownie zaangażować się w działalność konspiracyjną. Służył w oddziałach Armii Krajowej, biorąc  udział w wielu walkach. Był podkomendnym mjr. Hieronima Dekutowskiego ps. „Zapora”. Został aresztowany za odmowę służby w wojsku ludowym. Po ujawnieniu się był więziony 4 lata na zamku lubelskim  za nieszczere ujawnienie się i ukrywanie czynów  mjr. Dekutowskiego. Był szykanowany przez władze  komunistyczne za przynależność do Armii Krajowej.  Upamiętniał żołnierzy wyklętych, działał w Stowarzyszeniu Wolność i Niezawisłość oraz w stowarzyszeniu więźniów politycznych okresu komunistycznego. W 2020 r. Marian Pawełczak został awansowany na stopień pułkownika oraz odznaczony Krzyżem  Komandorskim Orderu Odrodzenia Polski. Cześć  jego pamięci. Dziękuję.  

Adam Szłapka
Pani Marszałek! Wysoka Izbo! W zeszłym tygodniu na tajnym posiedzeniu Sejmu doszło do bezpodstawnego zawyżenia klauzuli tajności. Dlatego na  podstawie ustawy o informacji niejawnej, art. 9, żądamy ujawnienia stenogramu z tego posiedzenia po  to, żeby wszyscy obywatele mogli usłyszeć i zobaczyć,  przeczytać ten bełkot, który mieliśmy okazję usłyszeć w zeszłym tygodniu.   Oprócz tego wnoszę o przerwę i – po tej przerwie  – pełną informację jawną premiera Morawieckiego  o aferze mailowej, informację o tym, czy ABW wszczęła kontrolę poświadczenia bezpieczeństwa ministra  Dworczyka. Wszyscy doskonale wiecie, że to jest afera,  która paraliżuje funkcjonowanie państwa   że dysponenci tych maili będą   codziennie terroryzować prace rządu kolejnymi  informacjami z waszych prywatnych maili. Nie ma  innego wyjścia niż dymisja  osób zamieszanych w tę aferę.  A poza wszystkim odwołajcie dzisiaj ministra Kamińskiego, to przestaniecie  się bać korzystać  z domeny gov.pl i będziecie mogli  

Janusz Kowalski
Pani Marszałek! Wysoka Izbo! Dzisiaj związki  zawodowe PGE z OPZZ zaapelowały do nas, do  460 posłów, żebyśmy mówili jednym głosem w sprawie Turowa.  Jest rzeczywiście tak, że jeżeli pan wicepremier  Jacek Sasin jedzie i rozwiązuje sprawę Turowa, to na  pewno wniosek o jego odwołanie nie pomaga Rzeczypospolitej. I to jest wilcze prawo opozycji składać taki  wniosek, ale apeluję do pana przewodniczącego Borysa Budki, aby ten wniosek dzisiaj wycofał do czasu  zakończenia sprawy w Turowie, ponieważ pana argumentacja niestety zostanie  wykorzystana w sprawie formalnej przed Trybunałem Sprawiedliwości Unii Europejskiej. To nie  jest czas na debaty polityczne na ten temat, porozmawiajmy o tym po zakończeniu sprawy w Turowie.   Dlatego wspieram zdecydowanie związki zawodowe z OPZZ i apeluję jednak o lojalność wobec Rzeczypospolitej.  Wtedy kiedy atakowane jest polskie państwo,  mówmy jednym głosem.  Panie przewodniczący, ja panu dzisiaj   składam to pismo OPZZ, licząc, że zachowa  się pan w sposób odpowiedzialny i wycofa ten wniosek, przynajmniej do czasu  zakończenia  sprawy w Turowie. Dziękuję bardzo.   

Agnieszka Dziemianowicz-Bąk
Pani Marszałek! Składam wniosek formalny  o przerwę, zwołanie Konwentu Seniorów i włączenie  do porządku obrad informacji ministra edukacji i nauki i wyjaśnień, które należą się Wysokiej Izbie. Wyjaśnień, dlaczego po raz kolejny w dniu dzisiejszym  minister edukacji dopuścił się szczucia i obrażania  obywateli legalnie realizujących swoje konstytucyjne prawo do zgromadzeń , dlaczego nazwał  osoby uczestniczące w sobotniej paradzie równości  osobami nienormalnymi, dlaczego minister  edukacji szczuje także na uczniów, także na uczniów  LGBT+, którzy również uczestniczyli w tej paradzie.  Wyjaśnień wymagają także   informacje, które docierają do Wysokiej Izby, że  minister Przemysław Czarnek próbuje podporządkować sobie w sposób radykalny i totalny funkcjonowanie  każdej szkoły. Groźby więzienia dla dyrektorów, zamiana kuratorów  oświaty w prokuratorów  oświaty, ograniczanie prawa rodziców    Panie Ministrze! Powiedział pan słowa następujące: Przecież wszyscy Polacy widzą, co się dzieje na  ulicach, i wiedzą, na czym polega tolerancja. Przecież  to, co się tam działo, nie ma nic wspólnego z tolerancją i równością. Polacy widzą, kto jest normalny,  a kto nie.    Panie Ministrze! Panie ministrze, nie jest pana  prawem, nie jest pana kompetencją odmawianie  uczniom, młodzieży, nauczycielom ani żadnej  mniejszości korzystania, prawa do korzystania   z konstytucyjnego prawa do gromadzenia się  i wyrażania własnych poglądów. Panie ministrze,  jedyny język, jak pan zna, to język nienawiści, język  szczucia i język, który prowadzi do tego, że uczniowie, na straży których powinien pan stać, popełniają  samobójstwa, dokonują samookaleczeń i krzywdzą  samych siebie.   

Michał Urbaniak
Może mam trochę poważniejszy wniosek niż poprzedni.  Szanowna Pani Marszałek! Szanowni Państwo  Ministrowie! Wysoka Izbo! Ja zgłaszam też wniosek  o przerwę w celu zwołania Konwentu Seniorów  w bardzo konkretnej sprawie, w celu uzupełnienia porządku obrad o informację ministra obrony  narodowej w sprawie rozporządzenia z 21 maja, którym to rozporządzeniem de facto zabrał jedyne źródło utrzymania setkom polskich rybaków z Wybrzeża i Zalewu Wiślanego. Chciałbym, żeby pan minister  odpowiedział nam, jak teraz ci rybacy mają żyć, skoro nie było dla nich nawet odszkodowania, a łowiska  są zamknięte. Dziękuję.  

Hanna Gill-Piątek
Szanowna Pani Marszałek! Wysoka Izbo! Składam wniosek o odroczenie obrad do jutra, do godz. 9,  zwołanie Konwentu Seniorów i wprowadzenie do porządku posiedzenia punktu dotyczącego informacji  pana premiera na temat tego, dlaczego dwie skrajne  organizacje związane z panem Robertem Bąkiewiczem, czyli stowarzyszenie Straż Narodowa i Stowarzyszenie „Marsz Niepodległości”, otrzymały w sumie 3 mln publicznych pieniędzy na swoją działalność.  Szanowna Pani Marszałek! Są to organizacje  skrajne, które każdego roku demolują Warszawę. Nie  może być tak, że Polacy chcą rozwiązania Stowarzyszenia „Marsz Niepodległości”     a państwo z Funduszu Patriotycznego, o który  wnioskował pan premier i pan wicepremier Gliński,  po prostu sponsorujecie zwykłych chuliganów. Tak  po prostu nie może być. Proszę o to, żebyśmy  usłyszeli od pana  premiera informację na ten temat.  

Agnieszka Dziemianowicz-Bąk
kolejno pod głosowanie wnioski o uzupełnienie porządku dziennego o te punkty. Przypominam, że zgodnie z art. 173 ust. 4 regulaminu Sejmu głosowania te nie są poprzedzone debatą ani zadawaniem pytań. Przystępujemy do głosowania nad wnioskiem dotyczącym informacji ministra sprawiedliwości – prokuratora generalnego na temat działań podejmowanych przez prokuraturę. Kto z pań i panów posłów jest za przyjęciem tego  wniosku, zechce podnieść rękę i nacisnąć przycisk. Kto jest przeciw? Kto się wstrzymał?      Za szybko? Proszę państwa, okazuje się, że za szybko czytam.    Chwileczkę.   Proszę państwa, ponad 100 posłów nie oddało głosu.  Ogłaszam przerwę. Proszę Konwent do ciemnego saloniku.   

Urszula Rusecka
Pani Marszałek! Wysoka Izbo! Panie Ministrze!  Przedstawiam sprawozdanie Komisji Polityki Społecznej i Rodziny o rządowym projekcie ustawy o zmianie  ustawy o systemie ubezpieczeń społecznych oraz niektórych innych ustaw, druk nr 1188. Bardzo dziękuję, pani marszałek. W dniu 19 maja 2021 r. powyższy projekt ustawy  trafił do Komisji Polityki Społecznej i Rodziny do  pierwszego czytania. Celem projektu jest uporządkowanie systemu  ubezpieczeń społecznych i jego racjonalizacja, w tym  wprowadzenie jednolitych rozwiązań w zakresie przyznawania i wypłaty świadczeń, a także usprawnienie  funkcjonowania Zakładu Ubezpieczeń Społecznych  w kontekście gospodarki finansowej, oraz rozliczeń  z płatnikami składek.  Na etapie stosowania obowiązujących przepisów  pojawiły się również rozbieżności interpretacyjne,  które projekt eliminuje. Chodzi o ujednolicenie zasad  objęcia ubezpieczeniami społecznymi ustalania uprawnień do świadczeń z ubezpieczeń społecznych oraz  ich wypłaty. I tak: ujednolicenie zasad objęcia ubezpieczeniami wspólników jednoosobowych spółek z o.o.  oraz wspólników spółki jawnej, partnerskiej lub komandytowej – w aktualnym stanie prawnym powstają wątpliwości interpretacyjne w stosunku do osób  prowadzących działalność będących wspólnikami  spółek: jawnej, komandytowej lub partnerskiej oraz  jednoosobowej spółki z o.o.; proponuje się uzależnienie obowiązku ubezpieczeń społecznych od statusu  wspólnika; ujednolicenie zasad wypłaty świadczeń  z ubezpieczenia chorobowego w systemie ubezpieczeń  społecznych i zaopatrzenia tzw. służb mundurowych;  ujednolicenie zasad postępowania przy prawie do zasiłku chorobowego z ubezpieczenia wypadkowego i chorobowego; uproszczenie zasad podlegania ubezpieczeniom dobrowolnym; zrównanie form wypłaty świadczeń długoterminowych; prawo do potrącania nieopłaconych należności z tytułu składek ze świadczeń wypłacanych przez zakład i do potrącania  świadczeń emerytalno-rentowych z wypłacanych  zasiłków oraz doprecyzowanie przepisów dotyczących możliwości dochodzenia nienależnie pobranych  świadczeń; uproszczenie procedury przy dokumentowaniu prawa do rodzicielskich świadczeń uzupełniających; elektronizacja składania wniosków o wydanie  zaświadczeń A1. Ustawa obejmuje również zmiany w ustalaniu prawa do świadczeń. I tak, inny sposób waloryzacji składek oraz kapitału początkowego dla osób, które występują o emeryturę w czerwcu. To bardzo oczekiwana  zmiana. Proponuje się, by na stałe wprowadzić rozwiązanie przyjęte na 2020 r. dotyczące zasad ustalania wysokości nowych emerytur przyznawanych  w czerwcu, począwszy od roku 2021, w tym waloryzacji kapitału początkowego i składek zewidencjonowanych na koncie ubezpieczonego w taki sam sposób jak  przy ustalaniu wysokości emerytury w maju br., jeżeli jest to korzystniejsze dla ubezpieczonego. Proponuje się zwiększenie zakresu ochrony rentowej osób, które stały się całkowicie niezdolne do pracy  w okresie pobierania świadczenia pielęgnacyjnego,  specjalnego zasiłku opiekuńczego lub zasiłku dla opiekuna bądź po ustaniu prawa do tych świadczeń.  Proponuje się ujednolicenie przepisów m.in. w zakresie przeliczania emerytur z tzw. starego i nowego systemu emerytów kontynuujących aktywność  zawodową; zmianę zasad zawieszenia renty socjalnej  w przypadku wykonywania aktywności zawodowej;  zmianę w zakresie prawa do świadczeń z tytułu ubezpieczenia chorobowego. Przepisy, które zawarte są w ustawie, mają usprawnić obsługę i uporządkować działania płatników skłaSekretarz Poseł Aleksandra Szczudłodek w celu stabilizacji stanów kont płatników i ubezpieczonych. Proponuje się ograniczenie przekazywania korekt dokumentów ubezpieczonych do lat 5;  zmiany w obszarze umarzania należności z tytułu  składek nienaliczania odsetek z tytułu składek z przyczyn leżących po stronie zakładu i wydawania zaświadczeń o niezaleganiu spadkobiercom. Proponuje  się modyfikację pojęcia „rodzaj działalności według  PKD”, a także obowiązek założenia PUE przez wszystkich płatników składek.  Jeżeli chodzi o usprawnienie obsługi prowadzonych rozliczeń z płatnikami składek, proponuje się  wprowadzenie przepisu jednoznacznie definiującego,  jakie zdarzenia na potrzeby różnicowania stopy procentowej składki na ubezpieczenie wypadkowe są  uznawane za wypadek przy pracy, a zatem jakie wypadki pracodawca powinien ujmować w informacji  ZUS IWA. Brak sukcesji wysokości stopy procentowej  składki na ubezpieczenie wypadkowe w przypadkach  przekształceń, łączenia lub podziału płatników składek. Proponuje się doprecyzowanie sposobu ustalenia  stopy procentowej składki na ubezpieczenie wypadkowe przez płatnika w okresie przejściowym, tj. do  czasu uzyskania z urzędu statystycznego zaświadczenia o wpisie do rejestru REGON zawierającego  informację o rodzaju działalności według PKD. Proponuje się w rzeczowej ustawie również zmiany w zakresie prowadzonej przez ZUS gospodarki  finansowej. I tak, proponuje się likwidację funduszu  rezerwowego. Zapewnienie współmierności przychodów i kosztów FUS. Tryb dokonywania i zatwierdzania zmian w planie finansowym zakładu. Proponuje  się wprowadzenie możliwości umorzenia, odroczenia  lub udzielenia ulg w spłacie należności cywilnoprawnych przez Zakład Ubezpieczeń Społecznych.  Proponuje się nowe zasady powoływania Rady  Nadzorczej Zakładu Ubezpieczeń Społecznych.  Szanowni Państwo! Wysoka Izbo! Komisja Polityki Społecznej i Rodziny po przeprowadzeniu pierwszego czytania oraz rozpatrzeniu tego projektu ustawy na posiedzeniu w dniu 27 maja 2021 r. wnosi, aby  Wysoki Sejm uchwalił załączony projekt ustawy.  Bardzo dziękuję.  

Anna Dąbrowska-Banaszek
Pani Marszałek! Panie Ministrze! Wysoki Sejmie!  Mam zaszczyt przedstawić stanowisko Klubu Parlamentarnego Prawo i Sprawiedliwość wobec rządowego projektu ustawy o zmianie ustawy o systemie ubezpieczeń społecznych oraz niektórych innych ustaw,  druki nr 1188 i 1212. O celu projektu mówiła już pani poseł sprawozdawca. Teraz przekażę główne zmiany. Projekt ustawy zawiera m.in. następujące propozycje. Ujednolicenie zasad objęcia ubezpieczeniami wspólników  jednoosobowych spółek z ograniczoną odpowiedzialnością oraz wspólników spółki jawnej, partnerskiej  lub komandytowej. Obowiązek ubezpieczeń społecznych powstanie od dnia wpisania spółek do KRS-u  albo od dnia nabycia udziału w spółce, natomiast  ustanie z dniem wykreślenia spółki z KRS-u albo  zbycia wszystkich udziałów w spółce z wyłączeniem  okresu zawieszenia działalności spółki.  Następna propozycja zmiany to uproszczenie zasad podlegania dobrowolnym ubezpieczeniom. Podleganie ubezpieczeniom dobrowolnym następować  będzie od dnia wskazanego w formularzu zgłoszenia  do dnia wskazanego w formularzu wyrejestrowania.  Przy czym objęcie lub ustanie ubezpieczenia dobrowolnego będzie mogło nastąpić nie wcześniej niż odpowiednie zgłoszenie, wyrejestrowanie zostanie złożone w ZUS. Zgłoszona osoba będzie podlegać temu  ubezpieczeniu nawet w przypadku opłacenia składki  po terminie lub nieopłacenia jej wcale. Będzie istniała możliwość ubiegania się o świadczenie z tytułu  ubezpieczenia chorobowego również w przypadku  opłacenia składek po terminie, a w przypadku osób,  których niezdolność do pracy zaistnieje w okresie,  w którym będą miały one zaległości z tytułu składek,  nowo wprowadzone regulacje umożliwią ubieganie  się o świadczenie po spłacie zadłużenia na zasadach  analogicznych jak w przypadku świadczeń z ubezpieczeń wypadkowych. Potrącenie z opłaconych należności z tytułu składek ze świadczeń wypłaconych przez ZUS będzie  prowadzone przez zminimalizowanie kosztów dochodzenia. Teraz takich spraw jest ok. 170 tys. na kwotę  blisko 170–200 mln zł. Doprecyzowanie przepisów dotyczących możliwości dochodzenia nienależnie pobranych świadczeń.  W przypadku wykonywania pracy zarobkowej w okresie orzeczonej niezdolności do pracy lub wykorzystywania zwolnienia od pracy w sposób niezgodny z celem tego zwolnienia zachodzą przesłanki do uznania  świadczeń za nienależnie pobrane, ZUS wydaje decyzje odmawiające prawa do zasiłku i zobowiązujące  do zwrotu nienależnie pobranego zasiłku. Zmiany w zakresie form wypłaty świadczeń długoterminowych. Od 1 stycznia 2022 r. świadczenia te  będą przekazywane w formie bezgotówkowej lub za  pośrednictwem podmiotów prowadzących działalność w zakresie doręczania świadczeń. Przy czym  bez zmian proponuje się pozostawić obecne regulacje  

Urszula Rusecka
przy świadczeniach krótkoterminowych – chodzi  o  zasiłki chorobowe, macierzyńskie i opiekuńcze,  świadczenia rehabilitacyjne.  Dodatkowo prawo do świadczeń z ubezpieczenia  chorobowego. Będą nowe zasady zliczania okresów  niezdolności do pracy do jednego okresu zasiłkowego.  Będą do niego zaliczone zarówno okresy nieprzerwanej niezdolności do pracy, jak i okresy niezdolności  do pracy, które zaistniały przed przerwą i po przerwie, jeżeli przerwa ta jest nie dłuższa niż 60 dni  i jeżeli niezdolność ta nie występuje w okresie ciąży.  Nie zmieni się długość okresu zasiłkowego przysługującego w okresie ubezpieczenia – wynosi on nadal  co do zasady 182 dni i 270 dni w przypadku niezdolności zaistniałej w okresie ciąży i w przypadku gruźlicy. Skróceniu ulegnie natomiast okres pobierania  zasiłku chorobowego po ustaniu ubezpieczenia – przyjęto, że nie będzie on dłuższy niż 91 dni. Nowe zasady będą dotyczyły powoływania Rady  Nadzorczej ZUS. Przy czym zasady te będą obowiązywały od zakończenia obecnej 5-letniej kadencji  rady nadzorczej, tj. od października 2022 r.  Obowiązek założenia PUE ZUS przez wszystkich  płatników składek. Obecnie zwolnieni z obowiązku  zakładania profilu informacyjnego ZUS są pracodawcy zatrudniający do pięciu osób. Według nowych zasad  od 1 stycznia 2023 r. będą musieli zrobić to wszyscy. Klub Prawo i Sprawiedliwość popiera procedowany projekt ustawy.  

Joanna Frydrych
Dziękuję.  Pani Marszałek! Wysoka Izbo! W imieniu Klubu  Parlamentarnego Koalicja Obywatelska mam przyjemność przedstawić stanowisko klubu w sprawie  projektu ustawy o zmianie ustawy o systemie ubezpieczeń społecznych oraz niektórych innych ustaw. Pani Marszałek! Wysoka Izbo! Przedmiotowy projekt ustawy wprowadza zmiany w zakresie m.in.:  zasad przyznawania emerytur czerwcowych, zasad  wypłacania zasiłków chorobowych, zasad podlegania  ubezpieczeniom społecznym osób będących wspólnikami spółek jawnej, komandytowej lub partnerskiej  oraz jednoosobowej spółki z o.o., zasad przeliczania  emerytur z tzw. starego i nowego systemu emerytów  kontynuujących aktywność zawodową oraz likwidacji  funduszu rezerwowego. Pozostałe zmiany mają charakter porządkujący. Pani Marszałek! Wysoka Izbo! Przedmiotowa  ustawa zakłada skrócenie okresu zasiłkowego po  ustaniu tytułu ubezpieczenia ze 182 dni do 91 dni.  Czy projektodawcy konsultowali ten przepis ze służbami medycznymi? Czy w okresie 3 miesięcy jest  możliwość wyleczenia depresji, która powstała na  skutek rozwiązania stosunku pracy?  Ustawa przewiduje również w stosunku do okresów niezdolności do pracy powstałej po przerwie nieprzekraczającej 60 dni od ostatniej niezdolności do  pracy zaliczanie tych okresów do jednego okresu zasiłkowego, nawet wtedy gdy niezdolność do pracy  przed przerwą i po przerwie była spowodowana inną  jednostką chorobową. Wyobraźmy sobie teraz sytuację: pracownik stał się niezdolny do pracy z powodu  złamania kości udowej – skomplikowana choroba  – wykorzystał pełny okres zasiłkowy 182 dni, po miesiącu okazało się, że wykryto u niego nowotwór. Drodzy państwo, taka osoba nie skorzysta już z prawa do  zasiłku chorobowego, bo rząd dzisiaj chce przepchnąć  ograniczenia skracające okresy zasiłkowe. Przepis ten  jest wyjątkowo nieprzemyślany i ukierunkowany jedynie na oszczędności. W imieniu klubu Koalicja Obywatelska złożę w tej sprawie poprawkę.  Kolejna zmiana. Ustawa obejmuje wspólników  jednoosobowej spółki z o.o. oraz wspólników spółek  komandytowej, jawnej i partnerskiej obowiązkiem  podlegania, opłacania składek na ubezpieczenia społeczne. Czy rząd zastanawiał się nad tym, że w czasie  po pandemii wiele firm odbija się po kryzysie, a wy  chcecie obciążyć je dodatkowymi kosztami? Jak będzie wyglądać składka zdrowotna, gdy wprowadzony  zostanie Nowy Ład? Coraz częściej mówicie o emeryturze obywatelskiej, w Krajowym Planie Odbudowy  mówicie o dłuższej aktywności zawodowej. Szanowni  państwo, niech rząd podejmie wreszcie debatę, niech  zaprosi ekspertów, skorzysta z nauki i badań naukowych i zaproponuje coś jasnego i czytelnego dla obywatela. W tym miejscu również składam poprawkę. W odniesieniu do nowych zasad przyznawania  emerytur dla osób, których wnioski zostały złożone  w ZUS w czerwcu, jest to dobre rozwiązanie. Jednakże ustawa nie przewiduje możliwości przeliczenia  według nowych zasad dla osób, które uzyskały prawo  do emerytury w czerwcu od 2009 r. do 2019 r. Przepis  ma charakter niekonstytucyjny i nie jest zgodny z zasadą równego traktowania. W związku z czym składam poprawkę dotyczącą możliwości przeliczenia emerytur czerwcowych według nowych zasad dla osób,  które nabyły prawo do emerytury w czerwcu od 2009 r.  do 2019 r. Poprawka ta wyjdzie naprzeciw zasadzie  równego traktowania, a emeryci będą mieć poczucie  sprawiedliwości. Projektowane zmiany przewidują ujednolicenie  możliwości przeliczania emerytur przyznanych ze  starego systemu i nowego systemu. Zmiany te spowodują, że pracujący emeryt, który pobiera emeryturę ze starego systemu, będzie mógł przeliczyć swo

Anna Dąbrowska-Banaszek
je świadczenie raz w roku, a nie, jak do tej pory, raz  na kwartał, czyli cztery razy w roku. Zmiany te są  niekorzystne dla aktywnych emerytów. W tym miejscu nasuwa się pytanie: Czy rząd dąży do podwyższania emerytur dla aktywnych zawodowo emerytów, czy zablokuje im tym samym możliwość podwyższania świadczeń? Tym samym zniechęca ich do  aktywności i odprowadzania składek na ubezpieczenia społeczne. Tutaj również złożymy poprawkę. Proponowany projekt ustawy przewiduje likwidację funduszu rezerwowego. Fundusz ten jest stworzony jako fundusz rezerwowy dla funduszy: rentowego,  chorobowego i wypadkowego, a tworzony jest przez  ZUS ze środków pozostających w dniu 31 grudnia  każdego roku na rachunku bankowym Funduszu  Ubezpieczeń Społecznych. W uzasadnieniu tej zmiany czytamy, że występuje ciągły niedobór środków  w Funduszu Ubezpieczeń Społecznych i istnieje konieczność dotowania tego funduszu ze środków z budżetu państwa.  Ale patrząc na sprawozdania finansowe, widać, że co roku na koncie FUS  pozostaje ok. 2 mld zł. W mojej ocenie likwidacja tego  funduszu spowoduje zaciemnienie przejrzystości.  W tej kwestii również złożymy poprawkę. Pani Marszałek! Wysoka Izbo! Klub Parlamentarny Koalicja Obywatelska poprze przedmiotowy projekt ustawy, ale pod warunkiem że zostaną przyjęte  nasze poprawki. W przeciwnym razie będziemy głosować przeciw. Dziękuję bardzo.  

Tadeusz Tomaszewski
Pani Marszałek! Wysoki Sejmie! Szanowny Panie  Ministrze! Mam zaszczyt przedstawić stanowisko  Koalicyjnego Klubu Parlamentarnego Lewicy wobec  rządowego projektu ustawy o zmianie ustawy o systemie ubezpieczeń społecznych oraz niektórych innych ustaw.  Rząd po raz pierwszy otwarcie mówi, że trzeba  oszczędzać na tych, którym zdrowie szwankuje.  Przepisy zaproponowane w tej ustawie nie uzyskają  poparcia klubu parlamentarnego Lewicy. Stoimy tutaj na stanowisku wspólnie z Ogólnopolskim Porozumieniem Związków Zawodowych. Myślę, że rząd nie  wsłuchuje się w opinie partnerów społecznych, którzy  w sposób jednoznaczny odrzucają próbę ograniczenia  właśnie świadczeń chorobowych. To, co państwo proponujecie, oznacza również ograniczenie, skrócenie  okresu ochronnego przed rozwiązaniem stosunku  pracy w kontekście art. 53 Kodeksu pracy. Nie ma  zgody Lewicy na to. Mamy w tej sprawie poprawki.  Jeśli chcemy przyjąć tę ustawę – to prawda: ważną,  porządkującą pewne kwestie, regulującą, doprecyzowującą – powinniśmy jednak szukać porozumienia.  Czy w okresie pandemii, tak trudnym okresie wychodzenia z niej – mam na myśli teraz kryzys gospodarczy – trzeba również wprowadzać tak restrykcyjne  zmiany, tak niekorzystne dla ubezpieczonych, tych,  którzy korzystają z zasiłków chorobowych? Uważamy, że nie jest to dobry okres.  Rozwiązania zawarte w ustawie, dotyczące chociażby kwestii ujednolicenia przepisów w zakresie  przeliczania emerytur z tzw. starego i nowego systemu emerytalnego dla tych, którzy kontynuują aktywność zawodową i rozliczają świadczenia, są też proponowane w dół, czyli będzie gorzej. W tej chwili mają  oni możliwość po zakończeniu każdego kwartału,  cztery razy w roku, złożyć wniosek o rozliczenie. Rząd  mówi: ujednolićmy te dwa systemy, stary i nowy,  i zróbmy to raz w roku. To odbędzie się po raz kolejny z niekorzyścią dla tych, którzy kontynuują aktywność zawodową. Kolejna sprawa to kwestia ujednolicenia przepisów dotyczących aktywności zawodowej, o której  wspomniałem, a także wprowadzenie bezgotówkowej  formy świadczeń długoterminowych. Dziś według  danych ZUS-u 81% świadczeniobiorców korzysta z systemu bankowego, czyli można powiedzieć: dokonywane są przelewy. W uzasadnieniu projektu rządowego pokazywane są rodzaje tych świadczeń, np. te  wprowadzone dla matek 4+, niecałe 37% z nich korzysta z systemu bankowego. Musimy brać pod uwagę, że wielu świadczeniobiorców jest niesamodzielnych, mieszka w środowiskach małych, wiejskich,  gdzie nie ma dostępu do Internetu. Dzisiaj mówienie  o tym, że trzeba ich przymusić do tego, aby swoje  konstytucyjne prawo do emerytury mogli odebrać  przez posiadanie właśnie tego konta i takie rozliczanie, uważamy za niewłaściwe.  Rezygnacja z obligatoryjnego dostarczania decyzji  administracyjnych w procesie masowym jest uzasadniona wtedy, kiedy świadczenia, tak jak np. trzynasta emerytura, są przyznawane dla wszystkich jednakowe. Ale kiedy mamy jednorazowe świadczenie,  tzw. czternastą emeryturę, zróżnicowaną, wówczas  powinniśmy dostarczać tę decyzję również na wniosek samego ubezpieczonego. Budzi wątpliwości również propozycja dotycząca rozszerzenia katalogu  służb i instytucji, które dzisiaj są uprawnione do zapoznawania się z informacjami zgromadzonymi na  koncie ubezpieczonych i na koncie płatnika. Tutaj  mówi się o dwóch służbach, mianowicie o Agencji  Bezpieczeństwa Wewnętrznego i Centralnym Biurze  Antykorupcyjnym. To też uważamy za nieuzasadnione. Klub Lewicy wniósł projekt ustawy, który mówił,  że nie wolno karać za chorobowe, czyli za L4 powinno  być w 100% płacone.  

Joanna Frydrych
Konkludując, przedstawiam stosowne poprawki  do projektu ustawy. Jednoznacznie mówimy o tym,  że nie wolno oszczędzać na osobach, które są w trudnej sytuacji i korzystają z chorobowego. Jeśli poprawki nie uzyskają akceptacji Wysokiego Sejmu, klub  będzie głosował przeciw tej ustawie. Dziękuję. 

Bożena Żelazowska
Szanowna Pani Marszałek! Państwo Parlamentarzyści! Panie Ministrze! W imieniu Klubu Parlamentarnego Koalicja Polska – Polskie Stronnictwo  Ludowe, Unia Europejskich Demokratów, Konserwatyści mam przyjemność przedstawić państwu stanowisko klubu wobec rządowego projektu ustawy o zmianie ustawy o systemie ubezpieczeń społecznych oraz  niektórych innych ustaw z druku nr 1188. Po analizie tej ustawy i konsultacjach zarówno  z Polskim Związkiem Emerytów, Rencistów i Inwalidów, jak i z przedsiębiorcami, uważamy, że proponowane rozwiązania w większości są do zaakceptowania. Jest jednak wiele przepisów projektowanej  ustawy, które budzą poważne wątpliwości. Chodzi  np. o przepis dotyczący wypłat świadczeń długoterminowych w formie bezgotówkowej oraz o tzw. emerytury czerwcowe.  Propozycja wprowadzenia obligatoryjności bezgotówkowej formy wypłaty świadczeń długoterminowych jest co do zasady oczywiście słuszna – jest bezpieczniejsza dla świadczeniobiorców i tańsza. Należy  jednak zauważyć, że w grupie świadczeniobiorców są  osoby, które z różnych przyczyn wolą jednak tradycyjną formę dostarczania świadczeń. Są osoby, które  nie miały, nie mają i nie będą miały konta. Dalej  w ustawie czytamy, że po uzyskaniu zgody ZUS będzie istniała możliwość odstąpienia od przelewu bankowego na wniosek zainteresowanego. Tutaj rodzi  się pytanie: Jakie kryteria i jakie okoliczności ustawodawca ma na myśli? W ustawie nie ma o tym  mowy. Uważam, że należy pozostawić możliwość wyboru samym zainteresowanym.  W odniesieniu do emerytur czerwcowych należy  wskazać, że w 2020 r. przyjęto jednorazowo rozwiązanie ustalające zasady obliczania ich wysokości  – taka  jak w maju. Proponowany projekt przewiduje wprowadzenie powyższej zasady na stałe, jednak tylko  w stosunku do emerytur przyznawanych od czerwca  br. Rozwiązanie to nie uwzględnia sytuacji osób pobierających emerytury czerwcowe z lat ubiegłych,  które pozostaną trwale obniżone. Jest to krzywdzące  dla tej grupy osób i budzi wątpliwości konstytucyjne. Przedmiotowa ustawa zakłada zmniejszenie okresu zasiłkowego po ustaniu tytułu ubezpieczenia ze  182 dni do 91 dni. Złożymy w tym zakresie stosowną  poprawkę.  Proponowana nowelizacja obejmuje wspólników  jednoosobowych spółek z o.o., spółek komandytowych  i spółek jawnych. Nakłada obowiązek podlegania  ubezpieczeniu społecznemu i opłacania składek na  ubezpieczenie społeczne. Podsumujmy, drodzy państwo. Czytając te zapisy,  nasuwa się nieodparte wrażenie, że rząd nerwowo  szuka pieniędzy, ponieważ nijak nie spina się budżet  funduszu ZUS. Ustawa ma ułatwić ZUS ściągalność  składek z tytułu nienależności pobranych świadczeń.  Stracą na tym oczywiście Polacy. Pamiętajmy, że  mamy już drugi rok pandemii. W tym czasie wiele  polskich firm upadło. Polacy starają się jak mogą wiązać koniec z końcem. Przypominam, że w zamrażarce sejmowej od kilku lat leżą projekty naszych ustaw  zgłoszonych przez Polskie Stronnictwo Ludowe. Chodzi o dobrowolny ZUS i emeryturę bez podatku, którą państwo wpisaliście do Nowego Ładu. Mam nadzieję, że ten pomysł wejdzie w życie. Klub Parlamentarny Polskie Stronnictwo Ludowe  – Koalicja Polska poprze projekt po uwzględnieniu  poprawek. Bardzo dziękuję.  

Artur Dziambor
Pani Marszałek! Przedstawicielka Koalicji Obywatelskiej również nie miała maseczki. Szanowni Państwo! Ustawa dotycząca ZUS-u,  którą państwo wprowadzacie, jest ogromna, zawiera  ogrom różnych zmian, które wprowadzacie. Chciałbym skupić się na kilku najważniejszych.  Po pierwsze, zdążyliście już zabić spółki komandytowe. Chodzi o to, co zrobiliście w ubiegłym roku.  Doprowadziliście do tego, że spółki komandytowe  dodatkowo opodatkowane są w tym momencie wyjątkowo nieatrakcyjną formą prowadzenia działalności.  Doprowadziliście do tego. Teraz w ramach Nowego  Ładu zapowiadacie kolejne obostrzenia i dodatki, dodatkowe opodatkowanie dla ludzi prowadzących jednoosobowe działalności. Jakąś formą ucieczki od tego  było prowadzenie spółki. Właśnie wprowadzacie opo

Tadeusz Tomaszewski
datkowanie, ozusowanie wspólników, więc jest to  działanie jednoznacznie przeciwko ludziom, którzy  prowadzą jakąkolwiek własną działalność. Oczywiste, jasne i czytelne jest to, że po prostu walczycie  z ludźmi, którzy prowadzą własne firmy. Jak każdy  rząd, jak wasi poprzednicy po prostu nienawidzicie  ludzi, którzy potrafią coś zrobić samemu i nie muszą  pracować ani w spółce Skarbu Państwa, ani w jakimś  urzędzie. Tak już po prostu macie i jest to widoczne  w tej ustawie jak byk.  Druga rzecz. Chodzi o obowiązek rejestracji  w systemie elektronicznym dla wszystkich. Doskonale wiemy, że wiele osób nie prowadzi działalności  gospodarczej w sposób, który pozwala się zarejestrować. Wiele osób z tej formy nie korzysta. Wiele osób  w tym momencie prowadzi swoją działalność w sektorach, których funkcjonowanie nie bazuje na Internecie, nie korzystają na co dzień z komputerów. Będzie to więc wielka operacja zmuszania ludzi do tego,  żeby rejestrowali się w systemie, w którym ich w tym  momencie nie ma i nie byłoby, gdybyście ich do tego  nie zmusili. Będzie trzeba zastanowić się nad tym,  jak oni sobie z tym poradzą, ponieważ oczywiście ten  system łatwy nie będzie. Kolejna rzecz to skrócenie okresu ubezpieczenia  w przypadku niezdolności do pracy z 6 do 3 miesięcy.  To jest tak czytelne, że bardziej się nie da. Jest to po  prostu szukanie przez was oszczędności. Uderzenie  w ludzi, którzy są w pewnym momencie niezdolni do  pracy. To jest dosyć ciekawe z waszej strony, jako że  jesteście partią, która przedstawia się jako prospołeczna, prosocjalna, partia, która chce pomagać ludziom będącym w złej sytuacji, a tutaj jest takie  jednoznaczne „strzelenie w nos” ludziom, którzy są  niezdolni do pracy, skrócenie im okresu ubezpieczeniowego z 6 do 3 miesięcy. Tak że brawo dla was.  Mam nadzieję, że zostanie to odpowiednio odczytane  przez waszych wyborców, bo to właśnie są ludzie, do  których zazwyczaj odnosicie się z projektami socjalnymi – a to jest projekt socjalny, który odpowiednio  w nich uderza. Kolejna rzecz to zmiana sposobu naliczania składek. Chciałbym powiedzieć: jest taka święta zasada  – prawo nie działa wstecz. Jako że prawo nie działa  wstecz, to jakiekolwiek zmiany zasad naliczania składek mogą dotyczyć ludzi, którzy dopiero wejdą w ten  system, a nie tych, którzy w tym systemie już są.  Niezależnie od tego, jak długo w nim są, ponieważ  państwo polskie przyjmując człowieka do systemu  – młodego człowieka, który wkracza pierwszy raz na  ścieżkę zawodową – oskładkowując go, podejmuje  z nim pewną umowę. Umowę, która oczywiście nie  jest pisana, nie jest w żaden sposób zakontraktowana; tak sobie po prostu ten ZUS nielegalnie działa,  w taki właśnie sposób, bo w prywatnym sektorze  trzeba jednak coś podpisać, na coś się zgodzić. Państwo zawiera pewną umowę z młodym człowiekiem,  że na podstawie pewnych warunków będzie zbierać  składki, a następnie kiedyś wypłaci mu emeryturę.  Wy tą ustawą zmieniacie zasady w trakcie. Tego nie  tyle że nie powinno się robić, tego się normalnie nie  robi. Jest to absolutnie niedopuszczalne, żeby coś takiego robić, ale z drugiej strony Prawo i Sprawiedliwość przyzwyczaiło nas do tego, że robi takie rzeczy,  na które żaden inny rząd by sobie nie pozwolił. Na koniec muszę powiedzieć, proszę państwa, że  tutaj nie ma zasad wolnorynkowych. To, że teraz  zmieniacie zasady w systemie ubezpieczeń, że wprowadzacie te ograniczenia, że chcecie dodatkowo ozusować ludzi prowadzących swoje działalności w innej  formie niż jednoosobowa działalność gospodarcza, to,  że chcecie skrócić okres ubezpieczenia zdrowotnego,  wszystkie te rzeczy powodują, że – gdyby nie to, że  ZUS jest monopolistą i państwo ma wyłączność na  zbieranie składek emerytalnych swoich obywateli,  gdyby nie to, że nie istnieje prywatny system, w którym każdy obywatel mógłby się ubezpieczyć zgodnie  z własną wolą – nie mielibyście klientów. Po prostu  nie mielibyście po takim ruchu klientów, ponieważ gdyby prywatna firma, w której się ubezpieczam, w której  składam swoje pieniądze na dodatkowe ubezpieczenia, poinformowała mnie, że z dnia na dzień zmieniają się, skrajnie źle, warunki przetrzymywania  moich pieniędzy na ich kontach, to bym te pieniądze  po prostu odebrał. Wy natomiast Polakom na to nie  pozwalacie.  Konfederacja będzie głosowała przeciwko. Dziękuję bardzo.   

Paulina Hennig-Kloska
Pani Marszałek! Panie i Panowie Posłowie! Ustawa przewiduje pewien rodzaj udogodnień, ujednolicenia zasad, ale z drugiej strony wprowadza też wiele dość kontrowersyjnych zapisów; o niektórych mówili moi poprzednicy. W projekcie proponuje się  m.in. objęcie ubezpieczeniami wspólników jednoosobowych spółek z ograniczoną odpowiedzialnością  oraz wspólników spółek jawnych, partnerskich, komandytowych, niezależnie od okoliczności, w których funkcjonują. Rozumiem, że to jest sposób Prawa i Sprawiedliwości na uzupełnienie kasy Zakładu Ubezpieczeń  Społecznych. Pytanie, jak to koresponduje z rzeczy

Artur Dziambor
wistością – bo faktycznie może doprowadzić do tego,  że znowu niektórzy przedsiębiorcy będą musieli robić  jakieś sztuczne zmiany, wypisywać część swoich  wspólników, którzy np. nie są rzeczywiście w życie  spółki w żaden sposób zaangażowani itd. Obecnie, w starym systemie emerytalnym, emeryt i rencista wykonujący pracę zarobkową i z tego  tytułu podlegający ubezpieczeniu może zgłosić cztery  razy w roku wniosek o ponowne ustalenie wysokości  świadczenia z doliczeniem okresów składkowych.  Modyfikujecie te przepisy i proponujecie, by taki  wniosek można było złożyć raz w roku, co spowoduje  zrównanie przepisów w starym i nowym systemie  emerytalnym. Jak rozumiem, ma to z kolei ograniczyć wypływ z kasy, bo wiadomo, że złożenie wniosku  raz w roku, a nie cztery razy w roku sprawi, że te  dodatkowe naliczenia będą wpływały do kieszeni  obywateli później. Więc z jednej strony mówicie, że  dbacie o interes emerytów, ale ten przepis pokazuje  pójście w drugą, zupełnie inną stronę. I najbardziej kontrowersyjny przepis. Projektowane zmiany przewidują też nowe zasady zaliczania  okresów niezdolności do pracy. Będą do niego zaliczone zarówno okresy nieprzerwanej niezdolności do  pracy, jak również okresy niezdolności do pracy, które zaistniały przed przerwą i po przerwie, jeżeli ta  przerwa nie jest dłuższa niż 60 dni i jeżeli niezdolność nie występuje w okresie ciąży. Nie zmieni się długość okresu zasiłkowego przysługującego w okresie ubezpieczenia i on dalej będzie  wynosić 182 dni, ale już skróceniu ulegnie okres pobierania zasiłku chorobowego po ustaniu ubezpieczenia. Przyjęto, że zostanie on skrócony ze 182 dni do  91 dni. Panie Ministrze! To chyba nie są czasy na wprowadzenie tego typu zmian. Jak rozpoznać chorego  w trakcie ubezpieczenia i chorego po upływie okresu  ubezpieczenia. Jak można różnicować ich prawa?  Jednak mimo wszystko choroba jest wystarczającym  problemem dla wielu osób, więc wprowadzanie dodatkowych problemów związanych z brakiem dochodu podstawowego i możliwością utrzymania się w trakcie choroby to rzecz, która – w tak trudnych czasach,  jakie mamy dzisiaj, w czasie wciąż podtrzymywanego  stanu epidemii – trochę dziwi, biorąc pod uwagę, że  uważacie, że dbacie o prawa pracujących obywateli  i przyszłe emerytury. Mamy jeszcze wprowadzenie obligatoryjnej, bezgotówkowej formy świadczeń. Tego typu rozwiązania  budzą wątpliwości dotyczące ich wpływu na osoby  uprawnione, zarówno w zakresie organizacyjnym jak  i finansowym. W uzasadnieniu nie ma odniesienia  w tym zakresie.  W projekcie wprowadza się także potrącenie, a polega to na tym, że składki oraz odsetki za zwłokę,  koszty egzekucyjne, koszty upomnienia i dodatkowa  opłata nieopłacone w terminie będą potrącane ze  świadczeń z ubezpieczeń społecznych wypłacanych  przez Zakład Ubezpieczeń Społecznych. To też budzi  nasze wątpliwości. Jeśli chodzi o zmianę w zakresie  domniemania objęcia dobrowolnym ubezpieczeniem,  to też będziemy wnosić stosowną poprawkę. Dla nas  jest to nie do przyjęcia. Po wprowadzeniu tej zmiany  nie będzie ważne, czy płatnik składek zapłacił je czy  też nie, ale to czy płatnik składek wyrejestrował się  z ubezpieczeń społecznych. Oznacza to, że osoby, które nie złożą formularza w określonym terminie, będą  dłużnikami ZUS, czyli znowu chcecie zwiększyć  wpływy do budżetu. Chcecie karać ludzi za niezłożenie dokumentu, czyli mnożycie biurokrację, albowiem w okresie  od dnia przystąpienia do  dobrowolnego ubezpieczenia chorobowego do dnia  złożenia wniosku o wyrejestrowanie będą naliczane  opłaty. Mam kilka poprawek i oczywiście od przyjęcia  tych poprawek, ale także tych zmian, o których mówili poprzednicy, będziemy uzależniać nasze poparcie dla tej ustawy. 

Dariusz Olszewski
Pani Marszałek! Panie Ministrze! Wysoki Sejmie!  W świetle prac prowadzonych nad zmianą przepisów  ustawy o ubezpieczeniu społecznym pragnę zapytać,  i prosić o wyjaśnienie, czy osoba prowadząca pozarolniczą działalność gospodarczą i z tego tytułu odprowadzająca składki ubezpieczeniowe do ZUS-u,  a jednocześnie posiadająca dużą działkę na terenach  wiejskich, o powierzchni powyżej 1 ha przeliczeniowego, nadal ma obowiązek opłacać składki ubezpieczeniowe w obu firmach, to znaczy w ZUS-ie   i w KRUS-ie. Czy w przypadku odprowadzania składek do obu firm ubezpieczeń społecznych, do ZUS-u  i do KRUS-u, ubezpieczony może w przyszłości liczyć  na wypłatę świadczeń emerytalnych pochodzących  z obu firm czy tylko z jednej? Zadaję to pytanie, bo  wiele takich pytań zostało zadanych przez mieszkańców okręgu wyborczego obwarzanka warszawskiego,  obiecałem więc, że takie pytanie padnie. Bardzo proszę o odpowiedź. Dziękuję bardzo. 

Tadeusz Tomaszewski
Pani Marszałek! Wysoki Sejmie! Szanowny Panie  Ministrze! Znam pana jako działacza związkowego  prezentującego swe poglądy tutaj, w tej Wysokiej  Izbie, który w jednoznaczny sposób opowiadał się za  tym, aby ochrona pracowników wynikająca z Kodeksu pracy była na odpowiednim poziomie. Natomiast  tutaj państwo proponujecie rozwiązania dotyczące  jednolitego liczenia czasu, 60 dni, co jest związane  z ochroną wynikającą z Kodeksu pracy oraz ustawy  o szczególnych zasadach rozwiązywania z pracownikami stosunków pracy z przyczyn niedotyczących  pracowników. Czyli to rozwiązanie pogorszy sytuację, jeśli chodzi o ochronę stosunku pracy.  Czy to jest zamiar rządu przewidziany tą nowelizacją? Dziękuję.  

Agnieszka Hanajczyk
Pani Marszałek! Panie Ministrze! Wysoka Izbo!  Dla mnie osobiście to dość zaskakujący projekt, ale  zaskakujący w wydaniu autora, czyli PiS, partii, która jest bardzo populistyczna, bardzo prosocjalna.  Rozumiem, że te rozwiązania muszą wybrzmieć również w środkach publicznych, bo pewno dla wielu  Polaków będą dość zaskakujące. Są rozwiązania,  które należy pochwalić, natomiast zupełnie dla mnie  niezrozumiały jest czas wprowadzania tych rozwiązań. Osobiście znam wiele osób, które po pandemii,  po przejściu choroby COVID-owej z jednej strony  bardzo się obawiają utraty zatrudnienia, a z drugiej  strony potrzebują bardzo wiele czasu, by dojść do siebie – ze stanem zdrowia, z depresją. W związku z tym chcę zadać takie pytanie, chociaż wydaje mi się, że ono jest retoryczne, bo te rozwiązania  wynikają z faktu, że w systemie  nie ma pieniędzy i być może prędzej czy później zaczniemy również rozmawiać o wieku emerytalnym.  Dlaczego chcecie państwo ograniczyć możliwość  przeliczenia emerytury dla osób z tzw. starego systemu emerytalnego sprzed 1999 r., dla osób, które nadal pracują? Dlaczego ogranicza się możliwość korzystnego przeliczenia emerytur dla osób, które przeszły na emeryturę w latach 2009–2019? Zadam pytanie wprost, panie ministrze. Czy te zmiany są  związane z problemami dotyczącymi środków finansowych w systemie ubezpieczeniowym? Dziękuję bardzo.  

Małgorzata Niemczyk
Pani Marszałek! Wysoka Izbo! W państwa uzasadnieniu czytamy, że przygotowywane rozwiązania  mają uszczelnić system ubezpieczeń społecznych.  Jednak czytając projekt ustawy, nie widzę tego do  końca. Jakim uszczelnieniem systemu jest planowana zmiana Rady Nadzorczej ZUS? Czy to jest uzasadniona zmiana czy raczej to jest upolitycznienie  i działania mające na celu to, aby zawłaszczyć kolejną instytucję? Dlaczego chcecie pozbawić organizacje pracodawców właściwej reprezentacji w radzie  nadzorczej? Do tej pory było to sześć osób, sześciu  członków, w tej chwili chcecie, żeby to było trzech  członków. Sobie również zmniejszacie, tylko tutaj  o 50%, a tutaj o 25%. Do tej pory każda organizacja  pracodawców w kraju posiadała reprezentatywne  jedno miejsce. Wiele branż w tarczach antykryzysowych, widzimy to, niestety nie uzyskała wystarczającej pomocy. Wydaje mi się, że  ta zmiana  to kara dla przedsiębiorców za to, że mieli odwagę  protestować i głośno wskazywać wasze niekompetencje i złe decyzje, brak realnej pomocy dla nich. Niestety, ale z e-maili prawdy również dowiadujemy się,  że centra handlowe i galerie były zamknięte właśnie  w wyniku protestów przedsiębiorców, a nie w wyniku sytuacji epidemiologicznej i COVID-owej w kraju.  Znów pudrujecie rzeczywistość, zamiast zrobić realne zmiany przepisów, aby nie narastało tak naprawdę ubóstwo emerytów.  Uzupełniacie swoje dziurawe budżety których nie potraficie zaplanować, a szastacie  pieniędzmi na prawo i lewo.Zacznijcie kochać Polskę i Polaków i przestańcie  ich traktować w sposób feudalny. Dziękuję.  

Michał Szczerba
Szanowna Pani Marszałek! Panie Ministrze! Wysoka Izbo! Chciałbym zwrócić uwagę na trzy kwestie,  które według mnie są bardzo niepokojące w tej ustawie. Chodzi przede wszystkim o zmiany dotyczące  dorabiających emerytów i rencistów, zmiany, które  nie premiują aktywności zawodowej, do której powinniśmy zachęcać osoby starsze. Te zmiany będą niekorzystne. Druga kwestia to emerytury czerwcowe. Dlaczego  zapomnieliście o tych emerytach, którzy przechodzili na emeryturę w czerwcu w latach 2009–2019?  Chcę się dzisiaj o te osoby upomnieć, ponieważ te  przepisy, które proponujecie  Niezauważanie tej grupy osób przypomina mi tak  naprawdę tę sprawę, której nie potrafiliście załatwić  przez długi okres, czyli sprawę kobiet z rocznika  1953. I trzecia sprawa  Niech pani nie przeszkadza, pani poseł Bartuś.    Pani marszałek, pani Bartuś mi zabrała Panie Ministrze! I trzecia sprawa, która bulwersuje, to rada nadzorcza ZUS, która będzie powołana  na nowo w 2022 r. Chodzi o kwestię, dlaczego ograniczacie przedstawicielstwo organizacji pracodawców  do trzech osób chociaż tych organizacji reprezentatywnych jest  zdecydowanie więcej. I kolejna sprawa: Dlaczego jest tylko jeden przedstawiciel ogólnopolskiej reprezentacji emerytów i rencistów? Wydaje się, że w tak dużej, 10-osobowej radzie nadzorczej tych przedstawicieli seniorów powinno być zdecydowanie więcej. Dziękuję bardzo.  

Barbara Bartuś
Pani Marszałek! Wysoka Izbo! Panie Ministrze!  Przepraszam za to, że odzywam się z miejsca, na którym siedzę, ale trudno wytrzymać  kiedy poseł z Platformy Obywatelskiej powołuje się na kobiety z rocznika 1953, a właśnie ten rocznik został pokrzywdzony przez ustawę, którą Platforma z PSL-em uchwaliły w 2012 r. Wtedy ten rocznik bez ostrzeżenia został pozbawiony swoich praw, o czym orzekał Trybunał Konstytucyjny. I to, co  złego zrobiliście wy, my dopiero naprawiamy. Ale mam pytanie do pana ministra o ustawę  o systemie ubezpieczeń społecznych. Ustawa o systemie ubezpieczeń społecznych to taki filar wszystkich  innych rozwiązań dotyczących różnych świadczeń.  Ustawa ta jest z października 1998 r., była wielokrotnie nowelizowana i teraz jest kolejna, duża nowelizacja. Myślenie, jeśli chodzi o system ubezpieczeń społecznych, też od tego roku wielokrotnie się zmieniało.  Różne grupy wchodziły do systemu ubezpieczeń, jeśli  chodzi o zaopatrzenie emerytalne , lub wychodziły z niego, np. MSWiA. I mam pytanie.  Panie Ministrze! Czy ta ustawa będzie na nowo  pisana? Czy nie należy stworzyć nowego aktu prawnego, który ureguluje ten dzisiejszy system ubezpieczeń społecznych na nowo, w pełni? Chodzi o to, żeby  przejrzeć to, co dotąd było, a co zostanie uregulowane na nowo w jednej ustawie, bo teksty jednolite to  nie do końca jest to, o co mi chodzi. Dziękuję bardzo.   

Magdalena Biejat
Pani Marszałek! Wysoka Izbo! Panie Ministrze!  Mam dwa pytania. Po pierwsze, jeśli chodzi o skreślenie art. 110a. W uzasadnieniu ustawy czytamy, że  przepis ten miał charakter przejściowy i osoby, które  chciały z niego skorzystać, już to zrobiły. Na jakiej  podstawie wysuwają państwo takie wnioski? Czy  mają państwo jakieś dane, z których to wynika? Skąd  państwo wiedzą, że wszyscy, którzy chcieli skorzystać z tego przepisu, rzeczywiście to zrobili? To jest  bardzo ciekawe. I druga sprawa dotycząca zmian w prawie do  świadczeń z ubezpieczenia chorobowego. Piszą państwo w uzasadnieniu projektu, że taka regulacja  ograniczy ewentualne nadużycia. Mam pytanie: Dlaczego traktują państwo wszystkich obywateli, obywateli, którzy chorują, którzy chorują przewlekle, jak  potencjalnych oszustów? To po stronie państwa leży  kontrola prawidłowości i przestrzegania prawa. Zresztą obserwujemy to również na rynku pracy: pomimo  kolejnych apeli Lewicy nie decydują się państwo na  wzmocnienie Państwowej Inspekcji Pracy w tym zakresie. Tutaj rzecz należy do ZUS-u.  Dlaczego traktują państwo obywateli jak oszustów?  Dziękuję.  

Mirosław Suchoń
Uprzejmie dziękuję. Szanowna Pani Marszałek! Panie Ministrze! Wysoka Izbo! Oczywiście przedmiotowy projekt ustawy  zawiera takie rozwiązania, które trudno uznać za  sprzyjające ludziom aktywnym, ludziom przedsiębiorczym. To jest zastanawiające, bo powstaje takie  wrażenie, że rząd Prawa i Sprawiedliwości niezbyt  sprzyja tym ludziom, którzy chcą pracować, panie  ministrze. Warto się jeszcze nad tym zastanowić. Natomiast mam też pytanie dotyczące trochę innego projektu, ale ważnego dla przyszłych emerytów.  Chodzi o projekt, który przewiduje defraudację 15%  środków, które Polacy zgromadzili na otwartych funduszach emerytalnych.  Przypomnę, że cały czas ten projekt leży w parlamencie. Przypomnę, że najbardziej na przyjęciu tego  projektu ucierpi pokolenie czterdziestolatków, pięćdziesięciolatków, pokolenie trzydziestolatków. Teraz  państwo de facto wprowadzają rozwiązanie, które  spowoduje, że emerytury będą zwolnione z opodatkowania.  Panie Ministrze! Mam jedno pytanie: Czy i kiedy  rząd wycofa się z tego projektu, który ma za zadanie  zdefraudować środki zgromadzone przez Polaków  w OFE, i kiedy wprowadzicie przepisy, które zlikwidują tę szkodliwą prowizję z tytułu przekształcenia  OFE w nowe OFE? Dziękuję bardzo. 

Grzegorz Rusiecki
Pani Marszałek! Wysoka Izbo! Wiele uwag i wątpliwości dotyczących projektu ustawy zostało już  wyrażonych. Z całą pewnością te rozwiązania nie są  korzystne dla pracowników i z całą pewnością nie jest  to właściwy czas na ich wprowadzanie, ale uchwalanie  ustaw to jest jedno, a praktyka to drugie. Chciałbym zapytać pana ministra: Czy pan minister dysponuje takimi danymi, a jeśli pan minister nie  dysponuje takimi danymi, to prosiłbym o udzielenie  odpowiedzi na piśmie, w ilu przypadkach w 2020 r.  decyzjami ZUS-owskimi odmówiono przyznania prawa do emerytury i ile z tych odmów było skutecznie  zaskarżonych do sądu? Pytam dlatego, że bardzo  często zwracają się do mnie, do mojego biura mieszkańcy, którym ZUS odmówił prawa do emerytury,  a następnie na drodze postępowania sądowego tę  emeryturę przyznano. Bardzo często powstaje takie  wrażenie, że ZUS przez tę praktykę próbuje ograniczyć wypłatę emerytur. Bardzo bym prosił o udzielenie odpowiedzi na to pytanie. Dziękuję.  

Jagna Marczułajtis-Walczak
Pani Marszałek! Wysoka Izbo! Powiem wprost:  PiS chce obciąć zasiłki chorobowe o połowę. Ten  szkodliwy PiS-owski projekt po 31 latach ogranicza  zasiłek chorobowy ze 182 dni do 91.  Nadal jesteśmy w trakcie ogólnoświatowej pandemii koronawirusa. Wiele osób, które przechorowały  COVID-19, walczy o powrót do zdrowia, mierząc się  ze skutkami i powikłaniami ten poważnej choroby.  Jedną z chorób, na którą cierpią ludzie po pandemii,  jest także depresja, z której nie da się wyleczyć w ciągu 91 dni. Wiele osób, również przewlekle chorych,  w trakcie szczytu pandemii było kompletnie odciętych od możliwości leczenia w normalnym trybie. Oni  też potrzebują czasu, aby wrócić do zdrowia. Dlatego mam pytanie: Panie ministrze, dlaczego  rząd PiS tak okrutnie traktuje obywateli?   Odpowiedź jest chyba tylko jedna: bo po prostu nie  macie pieniędzy.  

Marzena Okła-Drewnowicz
Dziękuję. Pani Marszałek! Panie Ministrze! Wysoka Izbo!  Jak to jest, że zawsze robicie tak, że jedną ręką dajecie, a drugą ręką zabieracie? W tej ustawie widać to  naprawdę bardzo dobrze. Z jednej strony dajecie możliwość przeliczenia czy też ustalenia wysokości emerytury na podstawie miesiąca korzystniejszego, maja,  ale z drugiej strony zabieracie możliwość waloryzacji  tej emerytury czy też zwiększenia wskaźnika raz na  3 miesiące w sytuacji, kiedy ktoś pobiera emeryturę  i pracuje, zabieracie możliwość właśnie tego kwartalnego przeliczenia, dajecie tylko taką jednorazową  możliwość. Ale to, co jest najbardziej skandaliczne, to to, że  rzeczywiście skracacie okres zasiłku chorobowego po  ustaniu zatrudniania ze 182 dni do 91. Przecież już  od 1990 r. była taka możliwość, kiedy było bezrobocie  strukturalne , kiedy były kryzysy gospodarcze, ale żaden rząd do tej pory nie podniósł ręki  na to, aby zmniejszyć ten zasiłek, i to o połowę, a wy  to robicie. Pytanie jest jedno: Panie ministrze, ile na tym  zaoszczędzicie? Dziękuję.  

Marta Wcisło
Pani Marszałek! Wysoka Izbo! Panie Ministrze!  Ustawa, którą wprowadzacie, jest ustawą antyspołeczna, działającą niekorzystanie na pracowników  i prawa pracownicze. Skrócenie zasiłku chorobowego  ze 181 dni do 91 to jest po pierwsze. Ale po drugie,  szanowni państwo, wszyscy wiemy, jak dzisiaj działa  Zakład Ubezpieczeń Społecznych. Działa źle. Jest  mnóstwo skarg, jest mnóstwo spraw sądowych, które  są spowodowane złym orzecznictwem w ZUS-ach. Moje pytanie brzmi: Czy jesteście państwo świadomi tego, jak to jeszcze bardziej zdezorganizuje prace ZUS-u? Stanie się tak, ponieważ ktoś, kto jest  przewlekle chory i nie ma prawa do świadczenia chorobowego, oczywiście skieruje sprawę do sądu. Czy  państwo na tyle usprawniliście działalność ZUS-u,  aby zmieniać przepisy, które zdezorganizują pracę  ZUS-u, ale przede wszystkim są antyspołeczne i działają na szkodę pracowników? Dziękuję.  

Artur Dziambor
Dziękuję. Pani Marszałek! Wysoka Izbo! To, że ta ustawa  oczywiście jest jakimś kolejnym skokiem na kasę ludzi prowadzących działalności, ale też ubezpieczonych w przyszłości i ubezpieczonych obecnie, i emerytów, to już sobie ustaliliśmy, to już wybrzmiało  tutaj w wystąpieniach wszystkich moich poprzedników, a i ja też o tym mówiłem w swoim wystąpieniu. Ale w związku z tym, że to już sobie ustaliliśmy  i że to dosyć jasno wybrzmiewa z tej ustawy, z zapisów mówiących o dodatkowym opodatkowaniu, o skróceniu okresu ubezpieczenia itd., mam jedno bardzo  konkretne pytanie: Jaki jest w tym momencie stan  ZUS-u, jaka jest kondycja Funduszu Ubezpieczeń  Społecznych, jakie są braki, jak wielka jest kwota,  którą w tym momencie państwo musi gdzieś uciułać,  żeby załatać dziurę, która jest od państwa wymagana, którą państwo musi wpłacić, ponieważ się zobowiązało? Jakie to są kwoty? Chcielibyśmy to, myślę,  wszyscy usłyszeć.  Dziękuję bardzo. 

Urszula Rusecka
Bardzo dziękuję. Pani Marszałek! Wysoka Izbo! Panie Ministrze!  Chciałam bardzo podziękować, szczególnie panu ministrowi Stanisławowi Szwedowi i zespołowi, za pracę  nad tą ustawą. Ta ustawa była oczekiwana, wiele rzeczy, tak jak już wspomniał pan minister, racjonalizuje, usprawnia, czego oczekiwano są już od wielu lat.  Ta ustawa w żaden sposób, panie pośle, nie utrudnia pracodawcom funkcjonowania, więc proszę nie  uprawiać tutaj demagogii. Są tam ważne zapisy, które mają ułatwić funkcjonowanie zarówno Zakładowi  Ubezpieczeń Społecznych, jak i świadczeniobiorcom.  Wiele przepisów wynika, tak jak już powiedział pan  minister, z orzecznictwa Sądu Najwyższego czy Trybunału Konstytucyjnego. W związku z powyższym  bardzo proszę, żeby państwo – zwracam się tutaj do  posłów opozycji – w swoim zacietrzewieniu nie uprawiali demagogii, tylko naprawdę czytali ze zrozumieniem to, co jest w ustawie, jakie zmiany są wprowadzane. Przykładem może być tu chociażby kwestia  emerytury czerwcowej. Przypomnę, że właśnie teraz  w przypadku tej ustawy jest czas na to, żeby te złe  przepisy, które funkcjonowały od lat, zmienić. Było  to bardzo wyczekiwane.  Jeszcze raz bardzo dziękuję, panie ministrze,  i proszę o uchwalenie przedmiotowej ustawy. Bardzo  dziękuję. 

Sprawozdawca
Pani Marszałek! Panie Ministrze! Wysoki Sejmie!  Mam zaszczyt przedstawić sprawozdanie Komisji  Polityki Społecznej i Rodziny o poselskim projekcie  ustawy o zmianie ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych,  druk nr 1018. 

Danuta Nowicka
Pani Marszałek! Wysoka Izbo! Panie Ministrze!  Mam zaszczyt przedstawić stanowisko Klubu Parlamentarnego Prawo i Sprawiedliwość w sprawie poselskiego projektu ustawy o zmianie ustawy o szczególnych rozwiązaniach związanych z zapobieganiem,  przeciwdziałaniem i zwalczaniem COVID-19, innych  chorób zakaźnych oraz wywołanych nimi sytuacji  kryzysowych, druk nr 1018. Przedstawiony projekt przewiduje przedłużenie  kadencji organów statutowych związków zawodowych, związku lub organizacji przedsiębiorców oraz  społecznych inspektorów pracy, jeżeli kadencja tych  organów upływa w okresie obowiązywania stanu zagrożenia epidemicznego albo stanu epidemii ogłoszonego z powodu COVID-19 lub do 30 dni po odwołaniu  danego stanu, do czasu wyboru organu statutowego  związku zawodowego, związku lub organizacji przedsiębiorców oraz społecznych inspektorów pracy na  nową kadencję, jednak nie dłużej niż do 90 dni od dnia  odwołania stanu zagrożenia epidemicznego lub stanu  epidemii. O kwestii przedłużenia kadencji organów statutowych związków zawodowych oraz organizacji pracodawców dyskutowano z reprezentatywnymi organizacjami pracodawców oraz reprezentatywnymi  organizacjami związków zawodowych. Akceptację na  wprowadzenie takich rozwiązań legislacyjnych wyraziły m.in.: Związek Przedsiębiorców i Pracodawców, Związek Pracodawców Business Centre Club,  Pracodawcy RP, Konfederacja Lewiatan, Związek  Rzemiosła Polskiego, Ogólnopolskie Porozumienie  Związków Zawodowych, Forum Związków Zawodowych oraz NSZZ „Solidarność”. Przedłożony projekt  został pozytywnie oceniony przez Radę Ministrów. Komisja Polityki Społecznej i Rodziny po przeprowadzeniu pierwszego czytania oraz rozpatrzeniu  tego projektu ustawy na posiedzeniu w dniu 8 czerwca 2021 r. wnosi o uchwalenie go przez Wysoki Sejm.  W związku z powyższym Klub Parlamentarny Prawo i Sprawiedliwość rekomenduje Wysokiej Izbie przyjęcie omawianego projektu ustawy. Dziękuję.  

Ewa Kołodziej
Pani Marszałek! Wysoka Izbo! W imieniu Klubu  Parlamentarnego Koalicja Obywatelska mam zaszczyt  przedstawić stanowisko w sprawie ustawy o zmianie  ustawy o szczególnych rozwiązaniach związanych  z zapobieganiem, przeciwdziałaniem i zwalczaniem  COVID-19, innych chorób zakaźnych oraz wywołanych nimi sytuacji kryzysowych, druki nr 1018  oraz 1248. Ze względu na stan epidemii utrzymujący się ponad rok organy statutowe wielu organizacji, tj. związków zawodowych, organizacji przedsiębiorców, ale  również jeśli chodzi o społecznych inspektorów pracy,  nie mogły przeprowadzić planowo wyborów statutowych nowych organów w swoich organizacjach. Sytuacja ta wymaga zatem uregulowania prawnego, stąd  omawiany projekt przewiduje przedłużenie kadencji  organów statutowych związków zawodowych, związku lub organizacji przedsiębiorców oraz społecznych  inspektorów pracy. Przedłużenie kadencji trwać będzie w okresie obowiązywania stanu zagrożenia epidemicznego z powodu COVID-19 lub do 30 dni po jego odwołaniu do momentu wyboru organu statutowego, nie dłużej jednak  niż 90 dni od dnia odwołania stanu zagrożenia.  W procedowanym projekcie ustawy nie został  uwzględniony organ samorządu zawodowego, a zatem  proponujemy rozszerzenie brzmienia art. 14i poprzez  dodanie po słowach „społecznego inspektora pracy”  słów „lub organu samorządu zawodowego”. Jest to kolejna grupa przedstawicieli konkretnego środowiska,  która ze względu na pandemię nie jest w stanie przeprowadzić planowo wyborów nowych organów statutowych zgodnie ze swoimi statutami. W związku z powyższym składam dzisiaj stosowną poprawkę i w imieniu Klubu Parlamentarnego  przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych 

Sprawozdawca
Koalicja Obywatelska po moim wystąpieniu pozwolę  sobie przekazać pani marszałek stosowną poprawkę.  Projekt, nad którym dziś procedujemy, wydłuża  wskazane kadencje na czas obowiązywania stanu  zagrożenia epidemicznego lub stan epidemii, ogłoszonego z powodu COVID-19 i wychodzi zdecydowanie  naprzeciw oczekiwaniom przedstawicieli tych podmiotów.  Prezentowane rozwiązania legislacyjne uzyskały  pozytywną opinię zarządu oraz następujących organizacji: Forum Związków Zawodowych, Ogólnopolskiego Porozumienia Związków Zawodowych, głównego inspektora pracy, NSZZ „Solidarność”, jak również Związku Przedsiębiorców i Pracodawców, Związku Pracodawców Business Centre Club, Pracodawców Rzeczypospolitej Polskiej, Konfederacji Lewiatan  oraz Związku Rzemiosła Polskiego. Dodam, że rozwiązanie, którego do tej pory brakowało, jest w obecnej sytuacji konieczne i bardzo  wyczekiwane przez zainteresowane strony. Z danych  GUS wynika, że w Polsce działa 12,5 tys. związków  zawodowych i ok. 400 organizacji pracodawców. Jak  słusznie zauważają wnioskodawcy, ich statuty w zdecydowanej większości nie przewidują możliwości  przeprowadzania wyborów czy podejmowania uchwał  przy wykorzystaniu środków bezpośredniego porozumiewania się na odległość.  Pragnę przy tej okazji przypomnieć, iż uniknęlibyśmy nie tylko dzisiejszej debaty, ale z pewnością  moglibyśmy zapobiec chaosowi w wielu organizacjach,  których istnienie jest tak ważne dla dialogu społecznego w Polsce, gdyby większość sejmowa rozpatrzyła  jeszcze w ubiegłym roku jedną z naszych, Koalicji Obywatelskiej, poprawek zgłaszanych do ustawy o zmianie ustawy o szczególnych rozwiązaniach związanych  z zapobieganiem, przeciwdziałaniem i zwalczaniem  COVID-19. Myśmy taką sytuację, szanowni państwo,  przewidzieli i już wcześniej, już w zeszłym roku takie  propozycje składaliśmy. Jednak ta propozycja nie znalazła uznania większości parlamentarnej. Reasumując, przedstawiając niniejsze stanowisko  Klubu Parlamentarnego Koalicja Obywatelska, chciałabym wyrazić pozytywną opinię w sprawie przedłożonego projektu ustawy. Klub Parlamentarny Koalicja Obywatelska będzie zatem głosować za przyjęciem  niniejszego projektu zawartego w drukach nr 1018  oraz 1248. Dziękuję pięknie za uwagę.  Pani marszałek, stosowna poprawka.  

Dariusz Klimczak
Szanowna Pani Marszałek! Wysoka Izbo! Projekt  ustawy, który stworzył klub Koalicji Polskiej – Polskiego Stronnictwa Ludowego, Unii Europejskich Demokratów i Konserwatystów jest oczywistą odpowiedzią  na potrzeby wszystkich tych organizacji i związków  zawodowych, które w czasie stanu zagrożenia epidemicznego i następujących w tym czasie obostrzeń nie  mogą wybrać swoich ciał statutowych. Dlatego zaproponowaliśmy wydłużenie tych kadencji do czasu odwołania tego stanu i określonego czasu po nim.  W tym miejscu chciałbym bardzo serdecznie podziękować Forum Związków Zawodowych, a szczególnie  pani przewodniczącej Dorocie Gardias – za inicjatywę,  z którą wyszła, aby powstała tego typu propozycja legislacyjna. Bardzo serdecznie dziękuję wszystkim tym,  którzy wzięli udział w opiniowaniu tego projektu ustawy, na czele z Forum Związku Zawodowych, OPZZ,  głównym inspektorem pracy, NSZZ „Solidarność” i wieloma, wieloma innymi organizacjami pracodawców,  przedsiębiorców, wszystkich tych, którzy zainteresowali się tą kwestią. Jestem im niezmiernie wdzięczny.  Bardzo serdecznie chciałbym podziękować także  państwu legislatorom sejmowym, którzy wspierali nas  we właściwym procedowaniu nad tą ustawą i w stworzeniu poprawek, które wynikają z konsultacji. Dziękuję stronie rządowej za przychylenie się i współpracę. Dlatego zgłaszam dwie poprawki. Jedna techniczna, dotycząca dnia wejścia w życie, gdzie proponujemy zmiany, że ustawa wchodzi w życie z dniem następnym po dniu ogłoszenia. Druga, która wynika  z zainteresowania innych podmiotów – tutaj uzupełniamy – związków pracodawców, ich federacji i konfederacji, oraz zmieniamy jedno słowo, przy stanie  epidemii zamieniamy „lub” na „albo”.  Chciałbym powiedzieć, że w trakcie procedowania  nad tą ustawą oczywiście odzywały się inne organizacje, które dowiedziały się o tym procedowaniu. Wiem,  że jeden z klubów parlamentarnych także zgłasza  stosowną poprawkę. Jeżeli będzie taka możliwość, na  pewno się przychylimy do jej poparcia. Bardzo serdecznie dziękuję w imieniu klubu za procedowanie  wszystkich nad tą ustawą.  

Mirosław Suchoń
Bardzo dziękuję. Szanowna Pani Marszałek! Panie Ministrze! Wysoka Izbo! Mam przyjemność przedstawić stanowisko  przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych 

Ewa Kołodziej
Koła Parlamentarnego Polska 2050 w sprawie poselskiego projektu ustawy o zmianie ustawy o szczególnych rozwiązaniach związanych z zapobieganiem,  przeciwdziałaniem i zwalczaniem COVID-19, innych  chorób zakaźnych oraz wywołanych nimi sytuacji  kryzysowych po przedstawieniu sprawozdania komisji odnośnie do tego projektu.  Wysoka Izbo! Sam projekt dotyczy przedłużenia  kadencji organów statutowych związków zawodowych, związku lub organizacji przedsiębiorców oraz  społecznych inspektorów pracy w okresie obowiązywania stanu zagrożenia epidemicznego albo stanu  epidemii ogłoszonego z powodu COVID-19 lub do 30 dni  po odwołaniu danego stanu, do czasu wyboru organu  statutowego związku, związku lub organizacji przedsiębiorców oraz społecznych inspektorów pracy na  nową kadencję, jednak nie dłużej niż do 90 dni od  dnia odwołania stanu zagrożenia epidemicznego lub  stanu epidemii. Oczywiście jest to pomysł, projekt, który nawiązuje do praktyki legislacyjnej utrwalonej w czasie  stanu epidemii, z czym mieliśmy do czynienia w okresie ostatniego półtora roku. Można się zastanawiać,  na ile jest to aktualny problem, jednak pragnę zwrócić uwagę na fakt, że zarówno sytuacja w zakresie  szczepień, jak i, powiedziałbym, pewnego ogłoszenia  sukcesu w walce z epidemią może spowodować, że np.  w okresie jesieni będziemy mieli do czynienia z niejako nawrotem sytuacji, która będzie uniemożliwiała normalne funkcjonowanie różnego rodzaju organizacji, w tym organizacji związkowych, tych, o których mowa w tym projekcie.  W związku z tym, że jest to możliwe, sam pomysł  oceniamy pozytywnie. Jako Koło Parlamentarne Polska 2050 będziemy ten pomysł wspierać i sam projekt  popierać. Myślę, że na uwagę zasługuje fakt, iż jest  to w pewien sposób projekt wyjątkowy. Jest to projekt  klubu opozycyjnego. W ostatnich latach takie sytuacje zdarzają się niezmiernie rzadko. Jeżeli powiem,  że jest to jeden pewnie z dwóch, może trzech projektów w ciągu ostatnich 6 lat, które zostały czy są procedowane przez parlament jako projekty autonomiczne i których autorami są posłowie opozycji, to będzie  pokazywało, jak wyjątkowa to sytuacja. Ale tak jak  powiedziałem, jeżeli chodzi o stronę merytoryczną,  jest to oczywiście projekt idący w dobrym kierunku.  W związku z powyższym, tak jak już zaznaczyłem,  Polska 2050 będzie ten projekt wspierać na dalszej  ścieżce legislacyjnej. Dziękuję bardzo.   

Magdalena Biejat
Zaszczepił pan się chociaż, panie pośle, że pan nas  tak tutaj naraża wesoło? Dziękuję. Szanowni Państwo! Lewica popiera omawiany  projekt ustawy. Szkoda, że zdecydowano się włączyć  go do porządku obrad tak późno. Szkoda, że Zjednoczona Prawica nie przyszła z tą inicjatywą wcześniej.  Jest to inicjatywa, która odpowiada na potrzeby  związków zawodowych.  Podobne rozwiązanie udało się wprowadzić w ustawach COVID-owych w przypadku organizacji społecznych, nie było więc żadnego powodu, żeby pomijać  związki zawodowe w tej regulacji. Ona umożliwia rzeczywiście wydłużenie kadencji organów tam, gdzie regulamin nie przewiduje możliwości zdalnego obradowania i zdalnego podejmowania decyzji. To jest na  pewno regulacja nadal potrzebna, choć tak późno się  pojawia, już po ponad półtora roku epidemii, bo rzeczywiście nie mamy żadnej pewności, że epidemia wkrótce  się skończy. Nie mamy żadnej pewności, że będziemy  na pewno, w 100% bezpieczni, co udowadniał przed  chwilą swoją postawą jeden z kolegów posłów. A więc zdecydowanie będziemy za tą ustawą, będziemy ją wspierać. Mamy nadzieję, że pojawią się dyskutowane na posiedzeniu komisji w tej sprawie konieczne  poprawki, bo pewne poprawki są potrzebne. Te poprawki również będziemy popierać. Mam nadzieję również,  że uda się ją jak najszybciej wprowadzić w życie, żeby  ułatwić organizacjom społecznym i zawodowym funkcjonowanie. Dziękuję bardzo.  

Mirosław Suchoń
Jeżeli nikt, zamykam   Proszę zapisywać się wcześniej, bo nie był pan  zgłoszony.  Jeszcze jedno wystąpienie klubowe.  Bardzo proszę, panie pośle. 

Krzysztof Bosak
Pani Marszałek! Wysoki Sejmie! Niezliczona była  liczba przypadków, kiedy nowelizowane były specustawy COVID-owe. Dziś kolejny taki przypadek  w sprawie szczegółowej, natomiast ja pozwolę sobie  powiedzieć kilka słów na temat spraw ogólnych.  Przez Polskę w tej chwili przelewa się fala bezprawia, bezprawia związanego z nadużyciami prawnymi  dokonywanymi pod pretekstem specjalnych regulacji  prawnych czy sanitarnych dokonywanych w związku  z chorobą COVID-19. Konfederacja w ostatnich dniach  przedstawiła remedium na te nadużycia. To ustawa:  stop segregacji sanitarnej. Nad projektem ustawy:  stop segregacji sanitarnej dziś powinniśmy tutaj obradować. Zapraszam wszystkich posłów do podpisywania tego projektu. Jeżeli ktoś jest rzeczywiście za  tym, żeby bezpodstawnie łamać prawo obywatelskie,  żeby popierać segregację sanitarną, to powinien się  z imienia i nazwiska w tej Izbie ujawnić, pokazać wyborcom i powiedzieć: to ja chcę łamać wasze prawa  obywatelskie, Polacy, to ja stoję za tym, żeby rząd  mógł naruszać prawa tych, którzy pracują dla naszego państwa – żołnierzy, funkcjonariuszy służb, grozić  wstrzymywaniem awansów, grozić usunięciem ze służby tylko za to, że np. ktoś korzysta z praw, które nawet  rząd teoretycznie popiera, czyli z dobrowolności przyjęcia lub nieprzyjęcia szczepienia na COVID-19. Długo by można było mówić o absurdach związanych z niszczeniem działalności gospodarczej w Polsce. W tej chwili, mimo rekordowo niskiej liczby zachorowań, ciągle utrzymywany jest kuriozalny stan  epidemii. Drogi rządzie, uchylcie ten stan epidemii.  Drogi rządzie, pójdźcie po rozum do głowy i zacznijcie stosować jednakowe zasady dla wszystkich. Dlaczego w tej chwili rzekomo obowiązuje zakaz zgromadzeń powyżej 150 osób, a przez Warszawę właśnie  przeszła wielka parada równości? Okazuje się, że jak  ktoś wywiesi tęczową flagę, to dla tego rządu, rzekomo prawicowego, jak tutaj mówiła pani Biejat, że to  rząd Prawicy, podobno nawet Zjednoczonej, mimo że  wzajemnie próbują się zniszczyć w tej chwili z Gowinem i Bielanem, manifestacje pod tęczową flagą są  nietykalne. Stan epidemii? A gdzie tam. 150 osób?  A niech idzie i 15 tys., byle pod tęczową flagą, bo mają  ochronę ambasady amerykańskiej, bo wywiesili tęczową flagę. To jest dla was punkt odniesienia. Ale  jak idą zwykli obywatele, którzy chcą poprosić o to,  żeby ich prawa szanowano, przedsiębiorcy, ludzie  w przypadku innych tematów, wtedy są pały, gaz i policja. I opozycja wtedy przyklaśnie, prawda, że słusznie. Chyba że chodzi o aborcję. Wtedy opozycja nie  przyklaśnie. Reprezentujecie, szanowni państwo, w tej Izbie  dwójmyślenie, charakterystyczne dwójmyślenie, jakie  wykształca się w totalitaryzmach. Polacy znają to z czasów komunizmu. Byli partyjni, którzy mieli co innego  do powiedzenia na okoliczności publiczne i co innego na  okoliczności prywatne. Dzisiaj mamy partyjnych z rządu, partyjnych z opozycji. Podwójna moralność w każdej kwestii. Uchylmy stan epidemii, skończmy z tym  absurdem. Zamiast specustawami COVID-owymi wydłużać w tej chwili kadencje w różnych organizacjach,  zajmijmy się rzeczywistym bezprawiem. Następna sprawa. Parki rozrywki na świeżym  powietrzu maksymalnie do 50% obłożenia. Dlaczego?  Ile jeszcze miesięcy będziemy niszczyć ludzi, którzy  zainwestowali prywatny majątek, żeby innym sprawić trochę radości? Następna sprawa. Obiekty sportowe, nawet te na  świeżym powietrzu, do 50%. Co to za bzdury? Co to  za absurd? W Sejmie 100%, a na świeżym powietrzu  50%? Na poprzednim posiedzeniu w tych ławach opozycyjnych widziałem byłego szefa Platformy bez maseczki, jednego z liderów Lewicy bez maseczki, a do  mediów ganiacie w maseczkach. Chcecie dalej gnębić  Polaków. Kim jesteście? Opozycją? Czy wspieracie rząd  w bezprawiu? Następna sprawa. W części pozostałych obostrzeń  już występuje segregacja sanitarna. W kościołach rzekomo ma być 75% osób, ale nie dotyczy to osób w pełni zaszczepionych. Ale kto to sprawdza? Policjantów  postawicie przy wejściu do kościoła, żeby sprawdzali,  czy ludzie są zaszczepieni czy nie? Będą musieli sobie  na czoło przykleić te certyfikaty szczepienne?  Następna sprawa. Zadzwonił do mnie obywatel  w ostatnich dniach, że był szczepiony w Stanach Zjednoczonych, gdzie przechorował COVID. I okazuje się,  że on się do waszego systemu nie jest w stanie zapisać. Nieprzewidziany przypadek. Ping-pong z ministerstwem, z placówkami ochrony zdrowia. Nic z tego  nie wynika. Stworzyliście system iście kafkowskiego  absurdu, w który wprzęgnięci są obywatele. Opozycja  jak cielę wpatrzona jest w te ekrany telewizorów. Dopóki dziennikarze będą to wszystko traktować poważnie, wy będziecie to traktować poważnie. Retorycznie jesteście przeciwko rządowi, walicie w pulpity, jak coś przez przypadek uda wam się przegłosować, a nie potraficie postawić się w sprawach elemenprzeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych 

Michał Szczerba
Szanowna Pani Marszałek! Wysoka Izbo! Panie Pośle Bosak! Jeżeli chodzi o paradę równości, to było kilkadziesiąt zgromadzeń publicznych, które połączyły się  w jedno. I bardzo dobrze, bo Polska musi być otwarta,  tolerancyjna i włączająca, a nie wykluczająca. Ale rozmawiamy o ustawie COVID-owej, która została uchwalona 2 marca 2020 r. Szanowni państwo,  poza tym, że wspieramy ten postulat, który się pojawił,  dotyczący przedłużenia kadencji, to zwracamy również  uwagę na patologię tej ustawy. I to będzie konkretne  pytanie do panów ministrów. To jest raport Najwyższej  Izby Kontroli, który mówi o tym, że w Ministerstwie  Zdrowia, wykorzystując ustawę COVID-ową, omijaliście  Prawo o zamówieniach publicznych. Tak kupowane były  chociażby laptopy. Chodzi o 100 laptopów dla Ministerstwa Zdrowia w grudniu ub.r. Jaki to ma związek z przeciwdziałaniem COVID-owi? Te patologie cały czas  funkcjonują.  Kiedy zostanie zmieniony – to jest konkretne pytanie  – art. 6a ustawy COVID-owej, zgodnie z którym do  zamówień na usługi lub dostawy niezbędne do przeciwdziałania COVID-owi nie stosuje się prawa zamówień  publicznych? Dziękuję bardzo.  

Piotr Borys
Szanowna Pani Marszałek! Panie i Panowie Posłowie! To jest oczywiście fragment całości, który stanowi o zmianach, jeśli chodzi o COVID, o obostrzenia  czy wprost o sytuacje, które powodują dysfunkcyjne  działanie wielu organizacji społecznych. Dlatego z całą  pewnością poprzemy to, aby przedłużać kadencje podmiotów społecznych, organizacji pracodawców, związków zawodowych, szeregu instytucji, które zgłaszają  się do nas i proszą również o to, aby przesunąć wszystkie wymagania statutowe, wymagania przewidziane  prawem. To jest oczywistość, żeby w pandemii dać na  to szansę, i będziemy popierać projekt ustawy zgłoszony przez kolegów z Koalicji Polskiej, z Polskiego Stronnictwa Ludowego.  Odpowiadając na te sugestie pana posła Bosaka,  chcę powiedzieć, że parada równości jest i była   miejscem okazującym tolerancję Polaków,  łączenie wszystkich obywateli i niewykluczanie nikogo. I to jest najistotniejsza informacja, która powinna także przyświecać nam, posłom na polski Sejm.  Dziękuję.   

Marta Wcisło
Pani Marszałek! Wysoka Izbo! Kolejna nowelizacja  ustawy COVID-owej – potrzebna, wskazana i oczekiwana. Niestety, ustawa nie zawiera i nie obejmuje  wszystkich organizacji, jeśli chodzi o możliwość przedłużenia kadencji. Nie obejmuje bowiem związków  zawodowych organizacji przedsiębiorców, a także nie  ma słowa w ustawie o spółdzielniach mieszkaniowych.  Ale nim przejdziecie państwo do kolejnej nowelizacji,  która będzie dotyczyła ustawy COVID-owej, moje pytanie brzmi: Co z projektem ustawy COVID-owej dotyczącym przedsiębiorców, art. 15ze, czyli najemców  w galeriach handlowych, i czterech lockdownów, które ich wykańczają i narzucają zobowiązania finansowe, przez co tracone są miejsca pracy i zamykane firmy? Projekt trafił do komisji i leży w zamrażarce.  Bardzo proszę o odpowiedź pana ministra.  

Grzegorz Rusiecki
Pani Marszałek! Wysoka Izbo! Co do samego projektu ustawy trudno mieć uwagi, rzeczywiście on idzie  w dobrym kierunku, natomiast chciałbym zapytać  

Krzysztof Bosak
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych przedstawicieli rządu – ponieważ on odwołuje się  również do tej pierwotnej ustawy w zakresie tzw. stanu zagrożenia epidemicznego lub stanu epidemii –  czy jest planowane zniesienie takiego stanu. Pomijam już fakt – bo tutaj akurat jest jeden z nielicznych  przykładów, gdzie mogę zgodzić się z panem posłem  Bosakiem – że w moim przekonaniu wprowadzenie  tego stanu i na jego podstawie ograniczenie chociażby wolności działalności gospodarczej czy wolności  zgromadzeń jest absolutnie niezgodne z konstytucją  i prawdopodobnie w najbliższym czasie, w najbliższych  latach będziemy mieli mnóstwo pozwów sądowych,  myślę, że wygranych w tym zakresie. Natomiast wydaje się, że należałoby już rozpocząć dyskusję, rozmowę na temat zlikwidowania tego stanu epidemicznego. W związku z tym mam pytanie do rządu, kiedy  nastąpi likwidacja tego stanu, który trwa od marca  ub.r. Dziękuję bardzo.  

Joanna Fabisiak
Pani Marszałek! Wysoka Izbo! Moje pytania będą  szły w tym samym kierunku, bowiem pandemia jest  czasem przejściowym i taki charakter powinna mieć  ta ustawa. To powinna być ustawa o charakterze  przejściowym, a nie stałym. Pierwsze pytanie powtórzę za panem posłem: Kiedy nastąpi usunięcie tego  stanu? Przecież wszystkie wskaźniki są pozytywne,  pan minister mówi, że jesteśmy na dobrej drodze, ale  może być kolejna fala czy jeszcze kolejna. W związku  z tym jakoś trzeba określić granice czasowe. Tymczasem w tej ustawie jest tylko mowa o tym, że do 90 dni  po usunięciu, po likwidacji, po ogłoszeniu, iż zakończony jest stan pandemiczny. Ale kiedy? Bo w przeciwnym wypadku powstaje jednak takie poczucie i niebezpieczeństwo, że te kadencje będą przedłużane właściwie nie wiadomo jak długo.   I moje pytanie dotyczące spółdzielni mieszkaniowych. Czerwiec to czas, kiedy w spółdzielniach mieszkaniowych są walne zgromadzenia. Zatem czy tu  także mają być przedłużone kadencje – bo do tego  przecież prezesi się przygotowują, do sprawozdań –  czy też nie? Proszę o jednoznaczną odpowiedź. Dziękuję bardzo.   

Dariusz Klimczak
Pani Marszałek! Wysoka Izbo! W ramach pytań  kilka informacji. Pierwotnie ten projekt ustawy obejmował tylko związki zawodowe, organizacje przedsiębiorców i społecznego inspektora pracy. W trakcie  oficjalnych konsultacji i zgłaszania opinii doszły uwagi przedsiębiorców, ich federacji i konfederacji, i postanowiliśmy jako klub taką poprawkę zgłosić poprzez uzgodnienia z rządem i z legislatorami. Natomiast później okazało się, że inne organizacje typu  spółdzielcy, weterynarze, PTTK itd. się zgłaszają, ale  proszę nie mieć do nas żadnego żalu, my wystąpiliśmy w imieniu tych, którzy zgłosili się na początku. Druga sprawa. Obiecałem, że nie będę narzekał  w oficjalnej wypowiedzi, ale też uważam, że można  było to zrobić szybciej. Mam nadzieję, że za chwilę  nie będziemy mieć stanu zagrożenia epidemicznego.  I ostatnia sprawa – maseczki. Rzeczywiście, jak  przejrzymy pisma naukowe , najbardziej prestiżowe typu brytyjski „Lancet”, to tam jest napisane,  że jeżeli mamy podwójne szczepienie, nie ma szans się  zakazić, więc mam nadzieję i apeluję do Prezydium Sejmu, żebyśmy tutaj, w ramach wykonywania obowiązków – jesteśmy w pracy – ci, którzy się zaszczepią, nie  musieli nosić maseczek, bo jak idziemy do telewizji czy  gdziekolwiek indziej, to tam nikt od nas nie wymaga  maseczek, a jesteśmy w identycznym gronie jak tutaj.  Dziękuję bardzo.  

Wojciech Saługa
Dziękuję. Pani Marszałek! Panie Ministrze! Przysłuchuję  się tym obradom, tej dyskusji. Mówimy o związkach  zawodowych i innych rzeczach, a czy myślimy o stowarzyszeniach, fundacjach, spółdzielniach, partiach  politycznych, walnych zgromadzeniach w spółkach?  Dlaczego tak wybiórczo? Czy z innych stron nie słyszymy informacji, że ludzie przez to, że nie mogą się  spotykać, po prostu nie mogą się wybierać? Czy te  

Grzegorz Rusiecki
przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych rzeczy były brane pod uwagę i nie zyskują dzisiaj  aprobaty? Czy to w jakichś innych przepisach jest  uregulowane? Co z innymi gremiami, które przez pandemię nie mogą się wybierać? Dziękuję.  

Michał Gramatyka
Szanowna Pani Marszałek! Panie Ministrze! Wysoka Izbo! Z ustawy COVID-owej w dalszym ciągu  wynika obowiązek instalowania specjalnej aplikacji  przez osoby, które zostaną skierowane na kwarantannę. Nie jest tajemnicą, że ta aplikacja gromadzi  dane o użytkowniku, w tym dane lokalizacyjne. Z obowiązku instalowania aplikacji są zwolnieni ci, którzy  oświadczą, że nie są abonentami sieci telekomunikacyjnych, i ci, którzy stwierdzą, że nie są w stanie  zainstalować tej aplikacji z racji niewłaściwego widzenia. Ich oświadczenie jest składane pod odpowiedzialnością karną, państwo grożą odpowiedzialnością karną za złożenie nieprawdziwego oświadczenia.  Moje pytanie: Co z osobami, które są abonentami sieci  telekomunikacyjnych, ale nie posiadają smartfonów,  korzystają np. z telefonów 10albo 12-letnich? Takich  osób jest w Polsce bardzo dużo. Moje drugie pytanie: Kto przetwarza te dane?   Jak długo te dane są przechowywane? Kiedy zostaną zniszczone? Po co wam te dane? Bardzo  dziękuję.  

Sprawozdawca
Szanowna Pani Marszałek! Wysoka Izbo! Mam  przyjemność przedłożenia sprawozdania Komisji Finansów Publicznych z druku nr 1304 o rządowym  projekcie ustawy o zmianie ustawy o podatku od towarów i usług oraz ustawy – Prawo bankowe z druku  nr 1236. Sejm na 31. posiedzeniu w dniu 15 czerwca 2021 r.,  zgodnie z art. 39 ust. 2 regulaminu Sejmu, skierował  powyższy projekt ustawy do Komisji Finansów Publicznych celem rozpatrzenia. Komisja Finansów  Publicznych po rozpatrzeniu powyższego projektu  ustawy na posiedzeniu w dniu 22 czerwca 2021 r.  wnosi, aby Wysoki Sejm raczył uchwalić ten projekt  ustawy. Nadmienię, że w trakcie prac komisji zostały  złożone trzy poprawki, które uzyskały akceptację  komisji. Dziękuję bardzo. 

Sylwester Tułajew
Szanowna Pani Marszałek! Wysoka Izbo! Mam  zaszczyt i wielki honor przedstawić stanowisko Klubu Parlamentarnego Prawo i Sprawiedliwość co do  sprawozdania Komisji Finansów Publicznych o rządowym projekcie ustawy o zmianie ustawy o podatku  od towarów i usług oraz ustawy – Prawo bankowe.  To sprawozdanie Komisji Finansów Publicznych zostało zawarte w druku sejmowym nr 1304. Klub Parlamentarny Prawo i Sprawiedliwość popiera te rozwiązania, popiera te bardzo dobre pomysły, które zostały przedstawione przez przedsiębiorców, przez rzecznika małych i średnich przedsiębiorców i poparte właśnie przez Ministerstwo Finansów  oraz zaproponowane w tym projekcie ustawy.  Przypomnijmy, że te zmiany dotyczą przede wszystkim ustawy o podatku od towarów i usług – tych zmian  jest 12 – ale bardzo ważne, istotne są również zmiany  dotyczące ustawy – Prawo bankowe, m.in. możliwość  przeznaczenia środków zgromadzonych na rachunku  VAT na składki na ubezpieczenie rolników. W mojej  ocenie jest to bardzo istotna zmiana, bardzo istotny  punkt i ułatwienie. I to właśnie znalazło się w tym projekcie ustawy.  Podczas prac w komisji miałem zaszczyt zgłosić  dwie poprawki, które uzyskały akceptację wysokiej  komisji i znajdują się w tym przedłożeniu. Dotyczą  one ustawy o podatku od towarów i usług. Chodzi  o pewną modyfikację zmiany 8. i tak naprawdę kolejne korzystne dla podatników rozwiązania. Te uwagi,  te propozycje zostały przyjęte przez wysoką komisję,  jak wspomniałem. Podobnie drobne zmiany w zakresie przepisów przejściowych również zostały przyjęte  przez komisję. Tak jak wspomniałem, ten projekt ustawy był  szczegółowo omawiany podczas pierwszego czytania.  Te zmiany dokonane podczas posiedzenia komisji  miały charakter niezwykle kosmetyczny, legislacyjny, więc tak naprawdę ten projekt nie uległ podczas  pracy w komisji radykalnej zmianie. To pokazuje również, że został on dobrze przygotowany w Ministerstwie Finansów, za co bardzo serdecznie dziękuję.  Przede wszystkim zwracam jednak uwagę na to, że  jest to odpowiedź na postulaty zgłaszane przez przedsiębiorców. W imieniu Klubu Parlamentarnego Prawo i Sprawiedliwość wnoszę do Wysokiej Izby o to, aby ten projekt ustawy przyjąć. Dziękuję bardzo.  

Wojciech Saługa
Dziękuję, pani marszałek. Panie ministrze, nie było pana wczoraj niestety  na posiedzeniu komisji, a prawie do każdego artykułu była bądź uwaga Biura Legislacyjnego, bądź były właśnie zgłaszane poprawki. Więc krótkie osiem stron,  a zmian dość dużo. Mamy wrażenie, że trochę na kolanie to jest pisane, więc nie zgadzam się tu z przedmówcą, że to super było przygotowane. Pytanie: Gdzie się spieszymy? Jeżeli przedsiębiorcy oczekują, że przepisy prawa będą proste i stabilne,  a główną wadą jest komplikacja właśnie tych przepisów i problemy z ich interpretacją, to może trzeba  sobie dawać więcej czasu na takie przygotowywanie  projektów ustaw, żeby chociażby legislatorzy aż tylu  błędów nie wytykali. Jeśli robimy coś na kolanie, to  powielamy właśnie te wady, które przeszkadzają  w prowadzeniu przedsiębiorstw i zniechęcają do przedsiębiorczości. To jest często powtarzane – to, że polski  system podatkowy zniechęca przedsiębiorców do prowadzenia działalności gospodarczej, a te przepisy nie  są dla ludzi, dla zwykłych ludzi, choć to zwykli ludzie  prowadzą przedsiębiorstwa, ale często dla prawników  z korporacji, doradców podatkowych bądź samych  urzędników, którzy te przepisy interpretują. Chcemy  oczywiście wierzyć, że pakiet tych zmian ułatwi prowadzenie działalności, ułatwi życie przedsiębiorcom.  Mówię: chcemy wierzyć, bo potem niejednokrotnie  życie nas przekonuje, że kłopoty właśnie z interpretacją przepisów, ze zrozumieniem prawa są czasami,  mimo dobrych chęci, jeszcze gorsze niż przed jakimikolwiek nowelami.  Wpłynęło też stanowisko Związku Banków Polskich. Rząd wczoraj nie umiał się do tego stanowiska  odnieść, bo go nie znał. Pytanie: Czy już dzisiaj pan  minister to stanowisko poznał? Jest ono w tym samym tonie co poprzednio. Związek Banków Polskich  zwraca uwagę na niedociągnięcia tej ustawy, na coś,  co może przeszkadzać, jak chociażby to, że trzeba systemy informatyczne przygotować do tego, żeby rozpoznawały przelewy z KRUS, więc Związek Banków  Polskich mówi o przedłużeniu terminu wejścia w życie przepisów tej ustawy z tym związanych. Pyta też  o kurs walut, według którego trzeba przeliczać korekty transakcji w przypadku transakcji międzynarodowych, czy też o sposób dostarczania i zakres  informacji, jeśli chodzi o powiadomienie naczelnika  urzędu skarbowego, które ma być wysyłane odnośnie  do byłych klientów banku. Banki nie wiedzą, co robić. Czy minister ma co do tego stanowisko? Tu proces legislacyjny praktycznie się kończy, zostaje Senat.  Czy jest to problem, czy tylko „wydumany” problem?  Mówię: wydumany w cudzysłowie, bo taka odpowiedź  może paść. Jeżeli ktoś czegoś nie rozumie, jeżeli ktoś  zwraca uwagę, to po co się tak spieszymy? Tydzień  temu pierwsze czytanie, wczoraj posiedzenie komisji, pana ministra na posiedzeniu komisji nie ma,  szereg zmian, drugie czytanie – no i zobaczymy, jak  będzie to interpretowane, interpretowane w praktyce, w życiu. Jeszcze raz: chcemy wierzyć, że to jest dobrze napisane i że przedsiębiorcy z tego naprawdę skorzystają. Dlatego zamierzamy poprzeć te rozwiązania, zwracając uwagę na ten tryb prowadzenia legislacji, żeby  nie spieszyć się, nie pisać na kolanie i na tyle konsultować, reagować, badać, żeby wygładzać te przepisy,  żeby one były przyjazne przedsiębiorcom, żeby przedsiębiorcy przestali mówić, że w prowadzeniu działalności gospodarczej przeszkadzają im przepisy obowiązujące w Polsce. Dziękuję bardzo.  

Tomasz Trela
Szanowna Pani Marszałek! Wysoka Izbo! Mam  przyjemność przedstawić stanowisko w imieniu Koalicyjnego Klubu Parlamentarnego Lewicy. Tak jak mówiłem podczas pierwszego czytania,  każdy projekt ustawy, który ulepsza, poprawia czy  ułatwia funkcjonowanie przedsiębiorców, jest godny  poparcia. I tak będzie również z tym projektem ustawy. Lewica go poprze. Poprze oczywiście te poprawki,  które były wczoraj zgłaszane na posiedzeniu Komisji  Finansów Publicznych. Niemniej jednak pozwolę sobie trochę się nie zgodzić z tym, że to projekt bardzo  dobrze przygotowany i niebudzący żadnych wątpliwości. On może fundamentalnych wątpliwości nie  budzi, natomiast pytań na posiedzeniu Komisji Finansów Publicznych było bardzo wiele, przedstawiciela Ministerstwa Finansów czy ministra finansów  nie było, na te pytania nie miał kto odpowiedzieć.  Wpłynęło, zdaje się, wczoraj czy 2 dni temu stanowisko środowiska bankowego. Na to też nie było żadnej  odpowiedzi. A więc z tym pośpiechem co do oceny  jakości przedkładanych projektów ustaw pozwoliłbym sobie się nie zgodzić. Również niespecjalnie zgadzam się z nadmiernym pośpiechem, dlatego że nawet ustawy techniczne, które doprecyzowują pewne  rzeczy czy wskazują bardziej szczegółowy ich zakres,  powinny być opracowywane i powinny być dyskutowane zdecydowanie dłużej, nawet jeżeli nie budzą  wątpliwości sprawy ich fundamentu. Ale to tak na  marginesie. Natomiast co do zakresu przedmiotu  i kierunku działań w takich sprawach należy to poprzeć. Oczywiście bezsporną kwestią jest to, że projekt ustawy też dostosowuje pewne rzeczy, jeżeli chodzi o kwestie Unii Europejskiej, sprawy wspólnotowe,  chociażby te, które dotyczą wyjścia z Unii Europejskiej Wielkiej Brytanii.  Jeszcze raz w imieniu koalicyjnego klubu parlamentarnego deklaruję poparcie dla tego projektu ustawy wraz ze złożonymi poprawkami. Dziękuję bardzo. 

Mirosław Suchoń
Uprzejmie dziękuję.  Szanowna Pani Marszałek! Panie Ministrze! Wysoka Izbo! Mam zaszczyt przedstawić w imieniu Koła  Parlamentarnego Polska 2050 stanowisko wobec  rządowego projektu ustawy o zmianie ustawy o podatku od towarów i usług oraz ustawy – Prawo bankowe po przedstawieniu sprawozdania komisji. Szanowni Państwo! Jak już tu wielokrotnie zostało zauważone, w przedstawionym projekcie rząd wskazał, iż celem tych rozwiązań są zmiany w rozliczaniu  przez podatników podatku od towarów i usług.  Przedstawione Wysokiej Izbie rozwiązania nazwano  pakietem Slim VAT 2 i rzeczywiście wypada się zgodzić, że zawartość tego pakietu jest w wersji slim.  Oczekiwalibyśmy od rządu zdecydowanie bardziej  odważnych działań, jeżeli chodzi o upraszczanie, o likwidowanie zbędnej biurokracji, o wdrażanie takich  mechanizmów, które sprzyjają prowadzeniu działalności. Bo dzisiaj wydaje się, że jednym z najważniejszych problemów, ale też i wyzwań po stronie przedsiębiorców, po stronie pracowników jest uczynienie  zadość tym wszystkim obowiązkom biurokratycznym, które są codziennie nakładane przez rząd i kolejne urzędy, urzędy skarbowe i inne urzędy, które  wymyślają coraz to nowe ścieżki biurokratyczne,  które muszą zostać pokonane, żeby osiągnąć jakiś  efekt dotyczący relacji z urzędem. W związku z tym, panie ministrze, oczywiście to  dobrze, że powstają takie rozwiązania sprzyjające  przedsiębiorcom. Niestety w parlamentarnej zamrażarce, w komisjach parlamentarnych jest bardzo wiele projektów autorstwa również rządu Prawa i Sprawiedliwości, które komplikują tę gospodarczą rzeczywistość. I mam taki apel do pana ministra, aby jednak spróbować te działania w jakiś sposób omówić  w ramach prac rządu, tak aby charakter tych zmian  był zawsze jednoznacznie upraszczający, jednoznacznie ułatwiający działanie polskim firmom, polskim  przedsiębiorcom, pracownikom. Z jednej strony dzisiaj widzimy, że jest projekt, który niejako idzie  w tym kierunku, ale tak jak powiedziałem, jest wiele innych projektów, które wprost przeciwnie, te warunki prowadzenia działalności komplikują, a tak  być nie powinno, i tamte projekty oceniamy pod tym  względem jako negatywne. Zresztą nawet dzisiaj mieliśmy do czynienia z taką sytuacją, że w projekcie  ustawy, który dotyczył systemu ubezpieczeń społecznych, postulowane tam przez rząd zmiany nasuwały  refleksję, że rząd nie lubi ludzi, którzy są przedsiębiorczy, którzy ciężko pracują, którzy wykonują swoją pracę codziennie z myślą o swoich rodzinach,  o swojej przyszłości, więc warto by było, aby zdecydował, czy jest za przedsiębiorczością, za ludźmi pracy, za tymi, którzy codziennie ciężko pracują, czy  wprost przeciwnie – woli urzędników, którzy komplikują życie tym ciężko pracującym ludziom. Natomiast sam projekt, tak jak zostało już wspomniane, rodzi pewne wątpliwości, które najszerzej  zostały wyartykułowane w stanowisku Związku  Banków Polskich. Dotyczą one m.in. kwestii dostosowania systemów teleinformatycznych do wymagań  przepisów zaproponowanych w tym projekcie. I, panie ministrze, wczoraj te wątpliwości, które podniósł  Związek Banków Polskich, nie zostały rozwiane i to  jest bardzo poważny element, który oczekujemy, że  pan minister tutaj wyjaśni. Czy rzeczywiście jest tak,  jak mówią banki, że w tym terminie, który jest zapisany w ustawie, te systemy informatyczne nie będą  dostosowane do tych wymagań. Bo jeżeli rzeczywiście tak się stanie, to – szczerze mówiąc – te zmiany  na nic, ponieważ, jak słusznie wskazuje Związek  Banków Polskich, żeby można było w sposób jasny,  oczywisty i czytelny je wprowadzić i aby one mogły  działać, musi zostać wykonana jakaś praca. Nie wiadomo, czy jest to możliwe. Drugą rzeczą, o której chcę powiedzieć, jest to, że  Polska 2050 składa poprawkę do tej ustawy. Wynika  ona również ze stanowiska Związku Banków Polskich. Jej ratio legis jest ułatwienie dokonania pewnych operacji związanych z uwalnianiem środków  właśnie na rzecz przedsiębiorców. W związku z tym  na ręce  pani marszałek składam tę poprawkę. Bardzo proszę o jej przyjęcie, ponieważ wychodzi naprzeciw oczekiwaniom zarówno Związku  Banków Polskich, jak i polskich firm, które posiadają tego typu rachunki bankowe. Dziękuję bardzo. 

Konrad Berkowicz
Szanowni Państwo! Na początku wyjaśnię, dlaczego jestem w maseczce, co wskazywałoby, że straciłem resztki zdrowego rozsądku. Otóż zwracam uwagę, że w Polsce już od dłuższego czasu Polacy siedzą  legalnie w restauracjach bez maseczek. Tutaj jesteśmy w wielkiej, klimatyzowanej sali plenarnej, w której obecnie znajduje się może kilkanaście osób, ale  mimo to pani marszałek mnie wyprosiła, kiedy poja-*) Teksty wystąpień niewygłoszonych w załączniku.wiłem się tu bez maseczki, i zastanawiam się, czy to  jest zwykła hipokryzja, bo poza kamerami już wszyscy nieco inaczej się zachowują, czy to jest po prostu  stawianie bezpieczeństwa posłów wyżej niż bezpieczeństwa zwykłych Polaków. Natomiast co do VAT-u i podatków VAT. Szanowni  państwo, chciałbym powiedzieć o rzeczy podstawowej  do zwykłych ludzi, którzy nie siedzą w szczegółach  legislacji, żebyśmy dobrze zrozumieli, co to jest podatek VAT. To nie jest jakiś specjalistyczny podatek nakładany na przedsiębiorców. To jest zwykły, powszechny haracz nakładany na wszystkich, bo na konsumentów. Państwo, jak idziecie do sklepu i kupujecie jakikolwiek artykuł spożywczy czy idziecie do fryzjera  i korzystacie z usług, to płacicie średnio 16% w cenie  podatku, za każdym razem. Przedsiębiorcy, usługodawcy, handlarze są tylko przymusowo poborcami  tego podatku VAT, a wy za każdym razem ten VAT  płacicie. W Stanach Zjednoczonych jest taka praktyka,  że wszystkie ceny są podane z podatkiem i bez podatku, u nas to się zdarza w wyjątkowych okolicznościach.  U nas stara się to ukryć, tak że, szanowni państwo,  pamiętajcie: jak dostajecie 500+ i się z tego cieszycie,  to nie zapominajcie, że przy każdych zakupach oddajecie te 500+ z nawiązką. Dziękuję bardzo. 

Krzysztof Bosak
Pani Marszałek! Wysoki Sejmie! Lista zmian  wprowadzanych w nowelizacji podatku VAT, którą  przedkłada rząd, przyprawia o zawrót głowy i uświadamia, jak skomplikowany jest system podatkowy.  Odczytam tylko dziewięć z tych zmian, które tutaj  wynotowałem. Pełniejsza neutralność VAT w transakcjach międzynarodowych, umożliwienie rozliczającemu podatek z tytułu importu bezpośrednio w deklaracji podatkowej dokonania korekty, gdyby w pierwotnej deklaracji nie rozliczył prawidłowej wysokości  podatku. Trzecie, wydłużenie czasu na skorzystanie  z ulgi na złe długi i poszerzenie zastosowania. Czwarte, ułatwienie odliczania VAT na samochody wykorzystywane w działalności gospodarczej, 100% odliczeń od wydatków poprzez wydłużenie terminu na  złożenie informacji o poniesieniu pierwszego wydatku na pojazd. Piąte, umożliwienie odliczenia VAT po  upływie terminu na odliczenie na bieżąco, rozszerzenie liczby okresów rozliczeniowych, w których podatnik będzie mógł dokonać odliczenia poprzez korektę  deklaracji. Szóste, dopuszczenie możliwości składania zgodnego oświadczenia dostawcy i nabywcy o wyborze opodatkowania nieruchomości w akcie notarialnym. Siódme, uregulowanie kwestii uwalniania  środków przeksięgowanych z zamykanego rachunku  VAT na tzw. rachunek techniczny. Ósme, umożliwienie wydania zgody na uwalnianie środków z rachunku VAT, jeśli posiadane przez podatnika zaległości  podatkowe zostały odroczone lub rozłożone na raty.  Dziewiąte, umożliwienie przeznaczenia środków  zgromadzonych na rachunku VAT na uregulowanie  składki na rzecz KRUS. Nic dziwnego, że ludzie potrzebują doradców podatkowych, żeby prawidłowo płacić podatki. Przypomnijmy, że podatek VAT jest harmonizowany na  poziomie Unii Europejskiej, w związku z tym te zasady, które tutaj, w Polsce, mamy, również są przedmiotem uzgodnień międzynarodowych, a to oznacza,  że nie tylko kadra podatkowa Ministerstwa Finansów, ale również eurokraci czuwają nad tym, byśmy  się w tym nie pogubili. Jednak trzy zmiany, które ministerstwo zapowiadało i które wydawały się korzystne dla przedsiębiorców, zniknęły z tego projektu. O ile te wcześniej wymienione zmiany wydają się pozytywne i korzystne dla  przedsiębiorców, to korzystając z obecności przedstawiciela Ministerstwa Finansów siedzącego w ławach rządowych, ministra Sarnowskiego, pragnę zwrócić uwagę  na te trzy zmiany, które zniknęły. A więc zapowiadana  była likwidacja obowiązku odpowiedniego oznaczenia  faktur oraz faktur korygujących. „Dziennik Gazeta  Prawna” informował, że w lutym na konferencji prasowej właśnie pan wiceminister podkreślał, że takie wymogi są wyłącznie w trzech krajach unijnych: Francji,  Holandii i Polsce, i że zasadniczo są niepotrzebne. Ostatecznie państwo od tego odstąpiliście. Druga sprawa. Zrezygnowano również z planowanego zniesienia ograniczeń w wystawianiu zbiorczych faktur korygujących. Pierwotnie Ministerstwo  Finansów zapowiadało, że podatnicy będą mogli je  wystawiać nie tylko w odniesieniu do całych faktur,  ale także do konkretnych pozycji, co miało przyspieszyć, uelastycznić proces wystawiania zbiorczych korekt. To też zniknęło. Trzecia i ostatnia sprawa, którą chciałem podkreślić. Z projektu zniknęła też zmiana mająca na celu  wydłużenie terminu na wcześniejsze wystawianie faktury jeszcze przed transakcją. Obecnie jest 30 dni,  miało być 60 dni, to także z projektu wyparowało. Jako Konfederacja zadajemy pytanie: Dlaczego te,  wydaje się , racjonalne pomysły wyparowały z projektu? Dziękuję bardzo.  

Wojciech Saługa
Panie Ministrze! Gdzieś w Internecie czy w prasie  czytałem, że w 2018 r. wydano 34 indywidualne interpretacje podatkowe. Chciałem pana ministra zapytać, czy mamy dane za 2019 r. i 2020 r., ile jest tych  interpretacji podatkowych. Ile w ogóle liczy ten rejestr, który jest na stronach ministerstwa, rejestr  wszystkich interpretacji? Przede wszystkim można  zwariować, bo takiej ilości, jeżeli byłaby to prawda  To tylko świadczy o rozchwianiu i skomplikowaniu  naszego systemu podatkowego. Pytanie. Kiedyś były 3 miesiące na wydanie indywidualnej interpretacji. Przepisy COVID poszerzyły to, jeżeli dobrze pamiętam, nawet do 9 miesięcy.  Czy teraz jest tak, że przedsiębiorca czeka aż 9 miesięcy, czy to był tylko taki margines, a te 3 miesiące,  jak to było pierwotnie, są dotrzymywane? Dziękuję.  

Sylwester Tułajew
Dziękuję.  Pani Marszałek! Panie Ministrze! Wysoka Izbo!  W swoim wystąpieniu klubowym podkreślałem bardzo duży i bardzo znaczący udział przedsiębiorców,  którzy zgłaszają się do Ministerstwa Finansów i proponują dobre rozwiązania, ułatwienia na rzecz bezpośrednio prowadzenia przez nich działalności gospodarczej. To bardzo dobrze, że w tym projekcie te  ich postulaty zostały uwzględnione. Mówiliśmy o tym  podczas pierwszego czytania, ale dzisiaj, podczas  drugiego czytania, chciałbym usłyszeć zapewnienie  pana ministra i potwierdzenie tego, że tak rzeczywiście było, że te postulaty wynikały i pochodziły od  przedsiębiorców, że bardzo dużą aktywność wykazał  tutaj rzecznik małych i średnich przedsiębiorców.  Dziękuję bardzo.  

Krzysztof Grabczuk
Szanowna Pani Marszałek! Wysoka Izbo! To jest  ustawa, która idzie w dobrym kierunku, ale to za mało,  panie ministrze. Dzisiaj mamy w Polsce taką sytuację, że są setki nowelizacji, setki poprawek, mamy  coraz grubsze ustawy, a przedsiębiorcy oczekują zupełnie czegoś innego. Przedsiębiorcy oczekują czytelnych i krótkich przepisów prawnych, żeby mogli rozwijać własne biznesy. To jest jeden element. Drugi  bardzo niepokojący element to interpretacja przepisów prawnych. Ona jest zbyt dowolna, czasami na tę  interpretację trzeba czekać bardzo długo i niestety  ona czasami jest skierowana przeciwko przedsiębiorcom. Jeśli chodzi o łatwość prowadzenia działalności  gospodarczej w Polsce, Polska jest wciąż na bardzo  niskim miejscu. Ta pozycja Polski niestety w ostatnich latach spada. I jeszcze dane, które również powinny nas niepokoić. Poziom inwestycji  mamy najniższy od  25 lat. Zatem powinniśmy tworzyć warunki, by polscy  przedsiębiorcy chcieli inwestować w Polsce. Dziękuję  bardzo.   

Małgorzata Pępek
Pani Marszałek! Wysoka Izbo! Minister Kościński, zapowiadając pakiet SLIM VAT 2, stwierdził, że  rozwiązania zawarte w ustawie przygotowane zostały jako odpowiedź na postulaty zgłaszane przez rynek. Rynek ten jednak najbardziej by się ucieszył  z perspektywy obniżki stawek VAT z 23% do 22%  i z 8% do 7%. Szliście z tą obietnicą na sztandarach  do wyborów w 2015 r. Kiedy doszliście do władzy,  temat szybko zniknął. VAT nie został obniżony nawet w okresie najlepszej koniunktury. Źle się stało,  że projekt dotyczący tzw. pakietu SLIM VAT 2 został  odchudzony. Proszę o odpowiedź na pytanie: Dlaczego z noweli zniknęły zapowiadane wcześniej uproszczenia dotyczące fakturowania? Dlaczego omawiany  projekt został w błyskawicznym tempie przyjęty 26  maja przez Radę Ministrów  wbrew zapisanemu w wykazie prac legislacyjnych planowanemu  terminowi? Co jest powodem tego nagłego pośpiechu?  Dziękuję bardzo.  

Marta Wcisło
Ilość zapisów w ustawie o VAT jest oszałamiająca, ale  brakuje tych kluczowych. Otóż, szanowni państwo,  SLIM VAT 2 miał poprawić SLIM VAT 1, natomiast  nie poprawił, ponieważ nie ma w ustawie o SLIM  VAT 2 zapisów o duplikacie, o fakturze zbiorczej,  o uproszczeniach w rejestrowaniu. W ustawie o SLIM  VAT 2 płatności MPP i oznaczenie ich w jednolitym  pliku kontrolnym Faktury, które mają odroczoną  płatność, muszą być wielokrotnie korygowane, czyli  podatnik musi siedzieć, poprawiać faktury, jeśli ma  rozłożoną płatność. Tak usprawniacie pracę przedsiębiorcom. Pytam: Dlaczego wycofaliście się z kluczowych zapisów tak istotnych dla przedsiębiorców?  Chyba dlatego, żeby utrudnić życie i funkcjonowanie  firm, które rzetelnie  chcą płacić podatki,  albo dlatego, żeby je karać, bo niepoprawienie faktury, która ma odroczoną płatność, generuje problemy  i generuje kary dla podmiotów gospodarczych, a tak  być nie powinno.  

Mirosław Suchoń
Ponieważ wczoraj podczas posiedzenia komisji pan  minister był uprzejmy nie zaszczycić swoją obecnością, to chciałem prosić o odpowiedź na dwa bardzo  ważne pytania, które pojawiły się w stanowisku  Związku Banków Polskich. Pierwsze dotyczy dostosowania systemów teleinformatycznych. Chodzi o to,  że jeżeli środki mają być przeznaczane na płatności  KRUS, to przelew powinien być odpowiednio oznaczony. Związek Banków Polskich informuje i alarmuje, że na dzisiaj nie ma wytycznych dotyczących tego,  w jaki sposób ten problem rozwiązać. W związku  z tym pytam, co tutaj proponuje ministerstwo. Drugie pytanie dotyczy korekt in minus w przypadku importu usług oraz wewnątrzwspólnotowego  nabycia towarów. Pytanie – oczywiście w relacjach  wewnątrzwspólnotowych – brzmi: Jakie   należy zastosować kursy walutowe w ramach tych  przeliczeń? Dziękuję bardzo. 

Sprawozdawca
Szanowna Pani Marszałek! Panie i Panowie Posłowie! Panie Ministrze! Przypadł mi zaszczyt zaprezentowania efektu prac Komisji Administracji i Spraw  Wewnętrznych nad rządowym projektem ustawy  o zmianie ustawy o Policji oraz niektórych innych  ustaw z druku nr 1132. Sprawozdanie zaś znajduje  się w druku nr 1258. Szanowni Państwo! To jest taki projekt ustawy,  że jeśli budzi jakiekolwiek emocje, to tylko pozytywne. Jest to projekt, który był oczekiwany od bardzo  dawna, i to nie tylko przez funkcjonariuszy, którzy  opiekują się swoimi zwierzętami, które ich wspomagają, czyli psami i końmi, ale także, jak mi się wydaje, przez wszystkich ludzi, którzy kochają zwierzęta.  W projekcie ustawy o zmianie ustawy o Policji i niektórych innych ustaw zaproponowano uregulowania  dotyczące statusu prawnego zwierząt wykorzystywanych w poszczególnych służbach. Sytuacja wygląda tak: w Policji i Straży Granicznej do służby są wykorzystywane psy i konie, w straży pożarnej i Służbie Ochrony Państwa – psy, w Siłach Zbrojnych – psy i konie oraz w Służbie Więziennej – psy. Oczywiście najwięcej zwierząt, które są  wykorzystywane do służby, tych czworonożnych funkcjonariuszy, jest w dyspozycji Policji – 915 psów oraz  54 konie, Straż Graniczna posiada 252 psy oraz 8 koni,  straż pożarna – 25 psów ratowniczo-służbowych,  z czego 15 ma specjalność poszukiwawczą. Dziś w zasadzie trudno sobie wyobrazić funkcjonowanie służby, takiej jak Policja i pozostałe przez  mnie wymienione, bez wspomagania jej przez tych  czworonożnych funkcjonariuszy. Nawet ta sala dzisiaj, zanim zajęliśmy miejsca, była sprawdzona przez  psy, które są w dyspozycji Straży Marszałkowskiej.  To były dwa psy, jeden już odszedł na emeryturę.  Docelowo w dyspozycji Straży Marszałkowskiej będą  cztery psy.  Ta ustawa, tak jak wspomniałam, kompleksowo  określa status zwierzęcia na służbie: od momentu  doboru np. psa do służby, poprzez czas realizacji zadań w poszczególnych służbach, aż do momentu wycofania go ze służby. Psy wspomagają funkcjonariuszy w zakresie zapewniania bezpieczeństwa i spokoju. Psy używane przez służby ratują życie i zdrowie  w ramach akcji poszukiwawczych, pomagają wyszukiwać narkotyki czy innego rodzaju kontrabandę i są  nieocenione, jeżeli chodzi o wyszukiwanie ładunków  wybuchowych, a także pomagają w działaniach wykrywczych związanych z poszukiwaniem sprawców  przestępstw.  Historia psów i koni w szeroko rozumianych służbach policyjnych sięga 1890 r. Pierwszy pies, jaki w ogóle pełnił służbę, nazywał się Topper. To był foksterier, jeśli dobrze pamiętam, i służył on w Policji londyńskiej. Pierwsza szkoła dla psów policyjnych została otwarta w Bawarii. Natomiast jeśli chodzi o Polskę,  to na naszych ziemiach w 1913 r., czyli jeszcze przed  uzyskaniem niepodległości, w Krakowie był taki doberman, który służył w Policji. A pierwszy szwadron  policji konnej powołany został w 1920 r. w Łodzi. Tak  więc jest to dosyć długa historia i, tak jak powiedziałam, dzisiaj trudno wyobrazić sobie funkcjonowanie  służb bez pomocy psa.  

Agata Katarzyna Wojtyszek
Szanowna Pani Marszałek! Wysoka Izbo! Mam  zaszczyt przedstawić stanowisko klubu Prawo i Sprawiedliwość wobec projektu ustawy o zmianie ustawy  o Policji oraz niektórych innych ustaw. Projekt ustawy wpłynął do Sejmu 29 kwietnia.  4 maja pani marszałek skierowała go do Komisji Administracji i Spraw Wewnętrznych. Pierwsze czytanie  odbyło się 14 czerwca. Prawo i Sprawiedliwość, tak jak  z resztą cała Komisja Administracji i Spraw Wewnętrznych, w pełni popiera projekt ustawy. Projekt był szczegółowo omawiany w komisji i z pełną aprobatą przyjęty przez wszystkich członków komisji.  Ustawa reguluje status zwierząt w służbach nadzorowanych przez Ministerstwo Spraw Wewnętrznych  i Administracji, czyli w Policji, Straży Granicznej,  Państwowej Straży Pożarnej, Służbie Ochrony Państwa oraz zwierząt, które pracują w Silach Zbrojnych  Rzeczypospolitej Polskiej i w Służbie Więziennej. Pomimo znacznego postępu, rozwoju nowych technologii, zwierzęta nadal odgrywają i będą odgrywać  znaczną rolę, wspierając funkcjonariuszy w wykonywaniu ich ustawowych zadań. To właśnie zwierzęta  stanowią realne wsparcie dla funkcjonariuszy, a w niektórych przypadkach są wręcz niezastąpione. Zatem  

Sprawozdawca
konieczne i społecznie oczekiwane było uregulowanie  statusu zwierząt w służbach. W projekcie ustawy wprowadzono możliwość używania psów służbowych lub koni służbowych w celu  realizacji określonych zadań ustawowych: ochrony  życia, zdrowia i mienia ludzi, ochrony bezpieczeństwa  i porządku publicznego, prowadzenia działań kontrterrorystycznych, wykrywania przestępstw i wykroczeń, ścigania ich sprawców, realizacji zadań reprezentacyjnych, zapewnienia porządku i bezpieczeństwa  w zakładach karnych i aresztach i wreszcie ochrony  obiektów stanowiących siedziby członków Rady Ministrów.  Aktualnie we wszystkich formacjach podległych  Ministerstwu Spraw Wewnętrznych i Administracji  służy łącznie 1,2 tys. psów i ponad 60 koni. Rocznie  ok. 10% zwierząt jest wycofywanych ze służby i przechodzi na emeryturę. Zaproponowane w ustawie rozwiązania dotyczą zwierząt od momentu ich doboru  do służby, poprzez czas realizacji zadań w poszczególnych formacjach, aż po czas ich wycofania ze służby i pobyt na emeryturze. W projekcie ustawy określone zostały obowiązki  opiekunów zwierząt, w tym w szczególności związane z zapewnieniem prawidłowego utrzymania zwierząt obejmującego: racjonalne żywienie oraz stały dostęp do czystej i świeżej wody, dbanie o stan zdrowia  i kondycję, pielęgnację, utrzymanie zwierząt w czystości i zapewnienie warunków utrzymania dostosowanych do potrzeb biologicznych. Jednocześnie określony został mechanizm przydzielania przez poszczególne formacje zwierząt wycofywanych z użycia opiekunom, przy założeniu, że zwierzę w dalszym ciągu  będzie pozostawać na stanie formacji, a pierwszeństwo w przejmowaniu opieki będzie miał dotychczasowy opiekun, o ile wyrazi taką wolę. Szanowna Pani Marszałek! Wysoka Izbo! Prawo  i Sprawiedliwość w pełni popiera projektowaną ustawę, która zawiera dziesięć artykułów. Chcę jednocześnie złożyć poprawkę do art. 2, który dotyczy zwierząt pracujących w Siłach Zbrojnych. Poprawka obejmuje tytuł, który jest dodawany, w brzmieniu: Psy  i konie w Siłach Zbrojnych. Poprawka określa status  zwierząt używanych w Siłach Zbrojnych. Dotyczy  dbania o zdrowie tych zwierząt i szkolenia. Zawarte  są również zapisy mówiące o sposobie żywienia i opiece, w tym lekarsko-weterynaryjnej. Określa się nadzór nad psami, które pracują w Siłach Zbrojnych. Ustawa, o której rozmawiamy, wchodzi w życie po  upływie 3 miesięcy od dnia ogłoszenia. Ustawodawca  jednak przewidział możliwość realizacji zapisów tej  ustawy już wcześniej, a więc zwierzęta wycofywane  ze służby będą mogły być objęte szczególną ochroną  jeszcze przed jej wejściem w życie. Przyjęcie projektowanych rozwiązań stanowi realizację oczekiwań społecznych , w tym oczekiwań samych funkcjonariuszy i żołnierzy, a więc  proszę Wysoką Izbę o przyjęcie tej ustawy ponad  podziałami, z pełną aprobatą. Dziękuję bardzo. 

Małgorzata Pępek
Pani Marszałek! Wysoka Izbo! Mam zaszczyt  przedstawić stanowisko Klubu Parlamentarnego Koalicja Obywatelska w sprawie rządowego projektu  ustawy o zmianie ustawy o Policji oraz niektórych  innych ustaw zawartego w druku nr 1132.  Podstawowym celem projektu jest uregulowanie  statusu prawnego zwierząt w służbach nadzorowanych przez ministra spraw wewnętrznych i administracji, Siłach Zbrojnych Rzeczypospolitej Polskiej  i Służbie Więziennej poprzez zapewnienie dożywotniego utrzymania i opieki weterynaryjnej psom i koniom, które będą pozostawały na stanie danej jednostki także wtedy, gdy przejdą na tzw. emeryturę.  To drugie podejście w trwającej kadencji Sejmu do  tego zagadnienia. Pierwsze miało miejsce w grudniu  2019 r. Wówczas tzw. mały projekt został wniesiony  w imieniu klubu Koalicji Obywatelskiej przez posłankę Katarzynę Piekarską, która została sprawozdawczynią obecnego projektu. W służbach znajduje się ok. 1 tys. psów oraz kilkadziesiąt koni. Rocznie blisko 10% tych zwierząt jest  wycofywanych ze służby. Do tej pory to, co dzieje się  z psem czy koniem po zakończeniu służby, zazwyczaj  budziło najwięcej kontrowersji. Co jakiś czas w mediach  pojawiały się informacje o usypianiu psów z powodu  braku chętnych do sprawowania nad nimi opieki. W projekcie ustawy przewidziano rozwiązania  regulujące sytuację zwierząt od momentu ich doboru,  poprzez czas realizacji zadań w poszczególnych formacjach, aż po ich wycofanie z realizacji zadań służbowych. W projekcie określono wszystkie obowiązki,  jakie opiekun zwierzęcia ma wykonać w stosunku do  swojego czworonożnego podopiecznego. Ponadto jednoznacznie określony zostanie mechanizm przydzielania przez służby wycofywanych zwierząt opiekunom, przy założeniu, że zwierzę w dalszym ciągu  będzie pozostawać na stanie formacji, a pierwszeństwo w przejmowaniu opieki będzie miał dotychczasowy opiekun, o ile wyrazi taką zgodę. W przypadku  gdy żadna uprawniona osoba nie wyrazi woli przejęcia opieki nad zwierzęciem, opieka ta będzie sprawowana w ramach określonej jednostki lub komórki  organizacyjnej danej formacji. Zaproponowano ponadto możliwość powierzenia przez jednostkę organizacyjną danej formacji opieki nad zwierzęciem wycofanym z użycia organizacji społecznej, której statutowym celem działania jest ochrona zwierząt.  W trakcie prac w Komisji Administracji i Spraw  Wewnętrznych uzupełniono przepis tak, aby objęto  nim również psy służące w Straży Marszałkowskiej.   

Agata Katarzyna Wojtyszek
Projekt ustawy nie przewiduje jednak rozwiązań regulujących sytuację zwierząt służących w ochotniczych strażach pożarnych. Dotyczy on tylko psów  ratowników stanowiących własność osoby fizycznej  będącej członkiem podmiotu włączonego do krajowego systemu ratowniczo-gaśniczego lub podmiotu, z którym zawarto umowę cywilno-prawną. Należy zwrócić również uwagę na fakt, iż przepisami nie objęto  zwierząt służących w Krajowej Administracji Skarbowej. Co prawda służba ta uregulowała te sprawy  w osobnym rozporządzeniu, niemniej jednak warto  by było, żeby zapisy były jednakowe dla wszystkich  psów należących do tych służb. Pani Marszałek! Wysoka Izbo! Koalicja Obywatelska popiera projekt ustawy o zmianie ustawy o Policji oraz niektórych innych ustaw zawarty w druku  nr 1132. Wierzymy, że zostanie on przyjęty ponad  podziałami politycznymi i będzie wyrazem troski  o zwierzęta. Dziękuję.  

Wiesław Szczepański
Pani Marszałek! Wysoka Izbo! Panie Ministrze!  W imieniu klubu parlamentarnego Lewicy mam zaszczyt przedstawić Wysokiej Izbie nasze stanowisko  w sprawie rządowego projektu ustawy o zmianie  ustawy o Policji oraz niektórych innych ustaw, druki  nr 1132 i 1258. Od tysięcy lat niektóre zwierzęta służyły ludziom.  Broniły nas i naszego dobytku, służyły w celach  transportowych. I tak pozostało do dzisiaj. W niektórych przypadkach zdolności psa nie zastąpi nowoczesna technika. Zadaniem zwierząt służących w służbach mundurowych jest pomoc w wykonywaniu zadań służbowych przez funkcjonariuszy. Ratują one  życie i zdrowie. Używane są przy zabezpieczeniu  porządku publicznego, wykonują zadania patrolowe,  tropią ślady ludzkie, wykrywają zapachy, niebezpieczne ładunki, narkotyki, szukają ludzi pod gruzowiskami. Jak podaje Ministerstwo Spraw Wewnętrznych  i Administracji, w marcu br. w Policji służyło 915 psów  i 54 konie, w Straży Granicznej – 252 psy i 8 koni,  a w Państwowej Straży Pożarnej służyło 25 psów.  Utrzymanie tych zwierząt podczas służby regulują  akty wewnętrzne. Brak jest uregulowań prawnych  w zakresie postępowania w przypadku zwierząt wycofanych ze służby. Nie ma mechanizmów nadzoru  nad dobrostanem zwierząt, nie jest prowadzona żadna obserwacja, nie ma informacji w tym zakresie.  Tylko w Państwowej Straży Pożarnej istnieje partycypacja w kosztach utrzymania psów. Niestety zdarzały się przypadki, że po zakończeniu służby niektóre zwierzęta były usypiane, a konie – oddawane na  rzeź. W marcu Komisja Administracji i Spraw Wewnętrznych w ramach swoich prac zapoznała się z sytuacją zwierząt służących w służbach mundurowych  podległych resortowi ministerstwa spraw wewnętrznych. Już wówczas ministerstwo zapowiadało ten  projekt. Cieszę się, panie ministrze, że po niecałych  3 miesiącach możemy dzisiaj nad nim debatować.  Projekt wychodzi naprzeciw społecznym oczekiwaniom. Jak wiemy, prace były prowadzone we współpracy ze wszystkimi służbami mundurowymi. Przedłożony projekt ustawy reguluje status zwierząt służących w służbach mundurowych, tj. Policji,  Straży Granicznej, Państwowej Straży Pożarnej,  Służbie Ochrony Państwa, Żandarmerii Wojskowej  i Służbie Więziennej, od momentu doboru zwierzęcia  do służby do czasu wycofania go z tej służby. W trakcie prac komisji przy aprobacie rządu do ustawy wpisano również psy służące w Straży Marszałkowskiej.  Nie było akceptacji, tak jak mówiła moja koleżanka,  czego również żałuję po rozmowie zarówno z panią  minister Rzeczkowską, jak również z dyrektorem  departamentu Ministerstwa Finansów, aby również  psy służące w tej formacji objąć zapisami ustawy.  Według otrzymanej odpowiedzi uzyskanej z resortu  finansów sprawy te są regulowane w stosownym rozporządzeniu, podobnym do tej ustawy. Jednak warto  by było, żebyśmy wszystkie służby mundurowe mieli w jednej ustawie. W omawianej dzisiaj ustawie zostały określone  wymogi, które powinien spełniać opiekun zwierzęcia  oddanego mu na emeryturę. Określone zostały obowiązki opiekunów zwierząt. Ustawa określa również  zasady żywienia zwierząt, badań i profilaktyki oraz  leczenia tych zwierząt. Doprecyzowuje przypadki,  kiedy zwierzęta będą wycofane ze służby. Według  ustawy zwierzęta nawet wycofane ze służby będą nadal pozostawały pod opieką formacji. Określony został również nadzór nad opiekunem zwierzęcia wycofanego ze służby. Pierwszeństwo w opiece nad zwierzęciem wycofanym ze służby będzie miał dotychczasowy opiekun, inny funkcjonariusz, pracownik jednostki, a w przypadku braku zainteresowania zajmie  się nim stowarzyszenie bądź fundacja zajmująca się  opieką nad zwierzętami. W przypadku śmierci opiekuna opiekę nad zwierzęciem będzie mogła przejąć  rodzina opiekuna, jeśli wykaże takie zainteresowanie. Na te zwierzęta opiekunowie będą otrzymywać  świadczenia żywieniowe w naturze, organizacje społeczne – ekwiwalent w formie ryczałtu. Zwrot kosztów leczenia będzie następował na podstawie rachunków od weterynarza bądź za kupione leki. Zakazane będzie rozmnażanie zwierząt na emeryturze  bądź używanie ich do celów zarobkowych. Kierownik  jednostki będzie sprawował nadzór, czy opiekun spra

Małgorzata Pępek
wuje właściwą opiekę nad oddanym mu zwierzęciem,  czy też ta opieka nie jest właściwa. Komisja Administracji i Spraw Wewnętrznych jednogłośnie zaaprobowała przedłożony przez rząd projekt ustawy. Mój klub będzie głosował za jego uchwaleniem. Dziękuję bardzo.   

Marek Biernacki
Pani Marszałek! Panie Ministrze! Wysoka Izbo!  Przypadł mi honor zaprezentowania stanowiska Klubu Parlamentarnego Koalicja Polska – Polskie Stronnictwo Ludowe, Unia Europejskich Demokratów, Konserwatyści w sprawie sprawozdania komisji o rządowym projekcie ustawy o zmianie ustawy o Policji oraz  niektórych innych ustaw. To są druki nr 1132 i 1258. Podstawowym celem projektu jest kompleksowe  uregulowanie statusu prawnego zwierząt w służbach  nadzorowanych przez ministra spraw wewnętrznych  i administracji w Siłach Zbrojnych i Służbie Więziennej. Kierunek zmian wytyczonych w przedstawionym  projekcie jest bez wątpienia słuszny. W zasadzie muszę powiedzieć, że jest to jeden z bardzo nielicznych  przypadków, gdy możemy stwierdzić, że przedłożenie  rządowe jest przez nas w pełni akceptowalne. W powszechnej świadomości nie zauważa się chyba, że  oprócz policjantów, strażników granicznych czy strażaków naszego bezpieczeństwa strzegą też zwierzęta.  Psy i konie policyjne, niezbędne z punktu widzenia  sprawnej realizacji ustawowych zadań przez służby,  są widoczne wtedy, gdy znajdują się na pierwszej linii.  Potem, gdy wiek lub stan zdrowia nie pozwala już na  ich wykorzystywanie, nagle nikną z pola widzenia  rządzących. Rządzących – bo ich dotychczasowi opiekunowie w znakomitej większości decydują się na zapewnienie godnego życia i tym zwierzętom emerytom. Nie oznacza to oczywiście, że nie można mieć do  zaproponowanych rozwiązań szeregu uwag. Zasadniczo można uznać, że zasady pozyskiwania i wykorzystywania w służbie zwierząt – w praktyce odnosi się  to do psów i koni – zostały określone w projekcie wystarczająco precyzyjnie. Wzięto pod uwagę opinie specjalistów, którzy z tym zagadnieniem mają do czynienia praktycznie od początku funkcjonowania formacji  wykorzystujących zwierzęta w swoich działaniach.  Ewentualne propozycje zmian są zatem nieznaczne. Można choćby rozważyć wprowadzenie przepisu,  który rozszerzałby katalog osób, którym można powierzyć wycofanego z użycia psa służbowego lub konia służbowego wycofanego z użycia. Chodzi tu o możliwość, by opiekunem psa służbowego wycofanego  z użycia lub konia służbowego wycofanego z użycia  mógł zostać także w uzasadnionych przypadkach funkcjonariusz innej służby wykorzystującej te zwierzęta  na identycznych zasadach jak funkcjonariusz służby,  w której zwierzę było wykorzystywane. Zwierzęta pozostawałyby w kręgu służb i pod opieką osób mających doświadczenie w kontaktach z takimi właśnie  zwierzętami emerytami. Kolejnym bardzo istotnym zagadnieniem, którym  należałoby się, być może, zająć w przyszłości, jest ustanowienie analogicznych do przewidzianych w dyskutowanej właśnie ustawie praw zwierząt wykorzystywanych przez straże gminne i miejskie, a także ochotnicze straże pożarne do skutecznego prowadzenia  działań związanych z ochroną porządku publicznego.  Tu problemem byłoby nie tyle sformułowanie przepisów – można to uczynić w sposób analogiczny do przyjętego w przypadku pozostałych służb – ile wskazanie  źródła finansowania obowiązku utrzymywania emerytowanych zwierząt. Być może należałoby się zastanowić nad dotacją celową przewidzianą na te cele. Przypomnę, że nie są to jedyne obszary, gdzie  w imię zapewnienia bezpieczeństwa publicznego wykorzystuje się zwierzęta. W przyszłości należałoby się  zastanowić nad kompleksowym rozwiązaniem tego  problemu, które dotyczyłoby nie tylko wymienionych  przeze mnie kwestii. Na pewno przyjęcie projektowanych rozwiązań będzie stanowiło realizację oczekiwań społecznych, a tym samym i funkcjonariuszy  oraz żołnierzy, mających swoje podłoże w poczuciu  etycznego obowiązku zapewnienia godnej egzystencji zarówno psom i koniom w trakcie wykonywania  przez nie ich zadań, jak i zwierzętom emerytom wycofywanym z ich użycia w formacjach MSWiA i MON. Koalicja Polska popiera oczywiście ten projekt.  Dziękujemy, panie ministrze, za to, że jest on kompleksowy. Wiem, że starał się pan jeszcze bardziej to  rozszerzyć, ale to, co pan mógł zrobić, zrobił pan, ten  zakres został uwzględniony, i za to panu dziękujemy.   

Hanna Gill-Piątek
Szanowna Pani Marszałek! Wysoka Izbo! Kilka  lat temu Internet obiegło wzruszające zdjęcie pochodzące z Indii. Oddział żołnierzy żegna na nim labra

Wiesław Szczepański
dora, który przez wiele lat służył w tym oddziale  i uratował życie wielu ludzi, którzy znaleźli się pod  zawalonymi w wyniku trzęsień ziemi budynkami.  Słyszymy wiele historii o zwierzętach, które w bohaterski sposób pomagały w takich sytuacjach. Dla wielu z nich to codzienna praca wymagająca wyszkolenia, uwagi, panowania nad instynktami. Ich umiejętności i wyostrzone zmysły są wykorzystywane w pracy służb mundurowych. Aktualnie we wszystkich formacjach podległych  MSWiA służy łącznie ok. 1200 psów i ponad 60 koni,  a rocznie ok. 10% tych zwierząt jest wycofywanych  ze służby i przechodzi na emeryturę. I tak jak ludzie  zasługują te zwierzęta na godną jesień życia, tym  bardziej że treścią ich życia jest służba, często w ryzykownych i trudnych warunkach. W tym kontekście cieszy, że omawiany projekt  ustawy o zmianie ustawy o Policji oraz niektórych  innych ustaw ma zapewnić naszym czworonogom  godną starość po odbyciu służby. Jest to jedna z rzadkich ustaw, w przypadku których prawo idzie za życiem, za potrzebami, umożliwia rozwiązywanie problemów zamiast ich stwarzania. Nieczęsto zdarza się,  żeby w tak twardych obszarach jak obszary działania  Sił Zbrojnych, Policji czy innych formacji uwzględniano aspekt emocji. Projektodawca poszedł tu za  emocjami i potrzebami zwierząt: przywiązaniem do  przewodnika, a jeśli go zabraknie, do osoby, z którą  zwierzę zamieszkuje. Ustawa nie pozostawia również osamotnionymi  zwierząt, które nie zostały adoptowane po służbie.  W przypadku gdy żadna uprawniona osoba, np. inny  funkcjonariusz czy pracownik cywilny fundacji lub  emerytowany funkcjonariusz, nie wyrazi woli przejęcia opieki nad zwierzęciem, opieka ta będzie sprawowana w ramach określonej jednostki lub komórki  organizacyjnej danej formacji. Można będzie również  przekazać psa lub konia organizacji społecznej, ale  tylko takiej, która statutowo zajmuje się ochroną  praw zwierząt. Projekt zapewnia też dobre warunki  emerytowanym czworonogom: wyżywienie, zabiegi  profilaktyczne, leczenie, podstawowy standard, jaki  w cywilizowanym państwie powinny otrzymać. A przecież te 9 lat dla psa i 15 lat dla konia, bo taki wiek  emerytalny określają przepisy, to czasem dopiero połowa ich życia. Kiedy projekt ustawy był jeszcze w trakcie konsultacji rządowych, zapytaliśmy o zdanie zaprzyjaźnione organizacje. Ich reakcja była jednoznacznie  pozytywna, a uwagi, jak np. dotyczące corocznej kontroli u weterynarza, finalnie znalazły miejsce w rozporządzeniu wykonawczym załączonym do projektu.  Dobrym pomysłem było też poszerzenie zakresu formacji o Siły Zbrojne i Służbę Więzienną jeszcze na  etapie prac rządowych. Polska 2050 przyjmuje projekt przedkładanej  ustawy z dużym zadowoleniem. Może on liczyć na  nasze poparcie. Chcielibyśmy jednak, aby również  inne zwierzęta w Polsce, nie tylko te pracujące w służbach mundurowych, były traktowane w godny i jak  najlepszy sposób. Wciąż czekamy na przepisy uwalniające je zza ciasnych klatek, zza małych kojców, zza  krótkich łańcuchów. Procedowany projekt poprawi  byt tysięcy psów i koni, które co roku będą odchodzić  ze służby, ale pamiętajmy, że 10 mln zwierząt w Polsce jest każdego roku bezsensownie zabijanych na  futra, a jeszcze więcej wciąż czeka na przepisy lepiej  chroniące je przed okrucieństwem i złym losem.  Ta ustawa to krok w dobrą stronę. Mało takich  ustaw pozostawimy po sobie w tej kadencji. Ale ciągle  jest szansa, że jeszcze ten Sejm zrobi więcej w kwestii  praw zwierząt i że z tego zostaniemy wszyscy zapamiętani. Dziękuję bardzo.  

Paweł Szramka
Pani Marszałek! Wysoka Izbo! To, w jaki sposób  traktujemy zwierzęta, bardzo wiele o nas mówi. W tej  ustawie mówimy o zwierzętach szczególnych, ponieważ to one bardzo często ratowały ludzkie życie, okazywały się nie do przecenienia podczas poszukiwań  osób zaginionych, miały bezpośrednio wpływ na zwiększenie poziomu bezpieczeństwa.  Wątpię, że teraz te zwierzęta oglądają tę debatę.  Myślę, że nie mają też aż takiej świadomości, jak ogromną rolę odegrały w naszym życiu. Natomiast my tę  świadomość mamy. I myślę, że pojawienie się tej ustawy  w Sejmie, jak również głosowanie za nią będzie najlepszym dowodem naszego szacunku i wdzięczności dla  nich. Dziękuję bardzo. 

Iwona Maria Kozłowska
Szanowna Pani Marszałek! Wysoka Izbo! Panie  Ministrze! W rozdziale 8 art. 136 procedowanego projektu zostały wymienione osoby, instytucje, organizacje, które mogą sprawować opiekę nad wycofanym  z użycia psem służbowym lub koniem służbowym.  W dalszej części wymieniono, jakie warunki muszą  

Hanna Gill-Piątek
zostać spełnione, aby zapewnić prawidłowe utrzymanie zwierzęcia po odbytej służbie.  To bardzo dobry projekt, ale mam pytanie do ministerstwa. Czy nie warto byłoby rozszerzyć katalogu  instytucji, którym można by było przekazać służbowe  konie na tzw. zasłużoną emeryturę, o szkoły rolnicze?  Oczywiście te, które spełniają warunki właściwego  utrzymania zwierząt i mają odpowiednią bazę. Prócz  edukacji – chodzi o humanitarny stosunek do koni,  empatię, wrażliwość – młodzież miałaby możliwość  nauki racjonalnego żywienia, dbania o stan zdrowia  i kondycję koni, pielęgnację i utrzymanie zwierzęcia  w czystości. A przede wszystkim  bezpośredni kontakt z żywą istotą z pewnością zaprocentowałby na przyszłość. Bardzo dziękuję.  

Michał Szczerba
Szanowna Pani Marszałek! Wysoka Izbo! Oczywiście ustawa dotycząca tzw. emerytur dla psów wykorzystywanych do celów specjalnych to odpowiedni  krok, który wspieramy. Natomiast pytanie, które  będę chciał zadać, dotyczy innych propozycji rządowych związanych z ochroną zwierząt, które, w mojej  opinii, powinny się pojawić. Czy rząd pracuje nad  kwestiami związanymi z zakazem wykorzystywania  zwierząt w cyrkach? Czy rząd pracuje nad kwestiami  związanymi z obowiązkiem identyfikacji, czipowania  psów oraz utworzenia centralnego rejestru, który by  zapewniał to, że zwierzę zagubione będzie mogło być  łatwo odnalezione przez właściciela?  Obszar ochrony zwierząt jest bardzo ważny. Dzisiaj zajmujemy się tymi zwierzętami , które były wykorzystywane, które służyły społeczeństwu, natomiast jeszcze jest kwestia tak naprawdę  doprecyzowania wielu zapisów, które pozwolą powiedzieć, że mamy w Polsce dobrostan zwierząt. Dziękuję bardzo.   

Klaudia Jachira
Panie Przewodniczący komitetu do spraw bezpieczeństwa Kaczyński! Pani Marszałek! Wysoka Izbo!  Nareszcie pies, który przez lata pomaga ludziom,  tropi przestępców, wykrywa narkotyki, ratuje z katastrof będzie miał prawo do emerytury i zasłużonego odpoczynku. To długo oczekiwana i bez wątpienia  potrzebna zmiana. Ale skoro już poruszamy temat dobrostanu zwierząt, to gdzie reszta od dawna zapowiadanych przez  prezesa partii rządzącej zmian? Wiem, że za ludźmi  nie przepada, ale podobno kocha zwierzęta, więc: Co  z zakazem hodowli na futra, z zakazem występowania zwierząt w cyrkach, z końcem rytualnego męczenia i zabijania zwierząt na mięso, z odejściem od  męczenia psów i trzymania ich na łańcuchu? Co się  stało z tak szumnie zapowiadaną piątką dla zwierząt?  

Katarzyna Kretkowska
Pani Marszałek! Wysoka Izbo! Panie Ministrze!  Odmiennie niż pani posłanka Klaudia Jachira zakładam optymistyczny rozwój zdarzeń i zakładam, że  jest to pierwszy z wielu, wielu projektów, które będą  indywidualnie przedkładane jako piątka dla zwierząt. Tego życzę wszystkim nam. Natomiast odnośnie do tego konkretnego projektu  chciałabym zapytać, czy projektodawcy mogą dodać  wszystkie konie i wszystkie psy, które służą w służbach,  a nie zostały objęte tym projektem. Mam na myśli psy,  które służą na terenie lotnisk, pomagają służbom celnym. Słyszę, że celnicy twierdzą, że mają to w rozporządzeniu. Ale jest ustawa, ona powinna regulować prawa  wszystkich psów i koni, które wykonują takie, a nie inne  zadania. Są także są psy – chodzi o dogoterapię – które  służą w szpitalach, w placówkach opieki ,  także geriatrycznej. Są wreszcie i psy, i konie w strażach gminnych. Dobrze, żeby ta ustawa objęła też straże gminne. Dziękuję.  

Artur Łącki
Pani Marszałek! Wysoka Izbo! Muszę powiedzieć,  że jak się skończył ten lockdown To ja sobie albo  wyrobię tężyznę fizyczną, albo padnę na zawał. Panie Ministrze! W sprawie tej ustawy. Oczywiście ustawa jest bardzo fajna, bardzo dobra i oczekiwana, ale moim zdaniem popełniamy jakiś błąd, bo  jednak powinna ona obejmować wszystkie psy, konie  i inne zwierzęta, które służą w służbach państwowych. Powinny być też uwzględnione Służba Celna  i KAS, czyli Krajowa Agencja Skarbowa. Tak, dowiedzieliśmy się w komisji, że Krajowa Agencja Skarbowa ma swoje własne przepisy dotyczące tych zwierząt. Równie dobrze może być tak, że akurat teraz  dyrektorem czy dyrektorką jest tam ktoś, kto kocha  zwierzęta lub je szanuje, a może być tak, że przyjdzie  kiedyś ktoś, kto nie czuje takich emocji do zwierząt  i nie będzie o to dbał. Państwowa służba powinna być  ujęta w jednej ustawie i raczej dążyłbym do tego, żeby  te instytucje też tam były.  Bo może być  coś takiego, że jedne psy będą miały lepiej, drugie  gorzej, jak się jedne dowiedzą, to może drugie zaczną  strajkować. Dziękuję bardzo.   

Piotr Borys
Szanowna Pani Marszałek! Panie i Panowie Posłowie! Jest to ustawa oczekiwana, która stanowi  element empatii, tego, co możemy oddać zwierzętom,  które są w służbie i często ratują życie nas, obywateli. Mówimy o psach, mówimy o koniach w służbie,  mówimy o instytucjach, w których zwierzęta pełnią  te funkcje właściwie przez całe swoje życie: o Policji,  o Siłach Zbrojnych, o innych instytucjach. Apelowałbym o to, aby dołączyć tu straże miejskie, które również dysponują końmi. Część ochotniczych straży  pożarnych ma także do dyspozycji psy tropiące. Ale  przede wszystkim chodzi o to, żeby w ramach całego  pakietu opieki nad zwierzętami w trakcie pełnienia  służby nie zapominać o tym, co dzieje się ze zwierzętami po odbyciu służby – w przypadku psów po 8 latach, w przypadku koni po 14 latach.  Otóż  powinny być większe emerytury, aby po zakończeniu  służby znaleźć im stosowne miejsca, w których te  zwierzęta mogłyby dalej żyć, godnie przeżyć emeryturę, a także mieć możliwość pełnej opieki. Chodzi  o monitorowanie miejsc, do których trafiają zwierzęta. O to także byśmy do państwa apelowali. Dziękuję.  

Andrzej Szewiński
Pani Marszałek! Panie Ministrze! Wysoka Izbo!  Jestem przekonany, że przedmiotowa nowela będzie  przyjęta pozytywnie przez wszystkich parlamentarzystów ponad podziałami politycznymi. Zwierzęta  takie jak psy i konie, które poświęcają całe swoje życie dla służby, są traktowane przez opiekunów i innych funkcjonariuszy formacji mundurowych jak  partnerzy, których w wielu działaniach nie zastąpią  zaawansowane technologie i które zasługują na godną egzystencję po wycofaniu ze służby. Moje pytanie  jest takie: Czy ta ustawa jest początkiem jakiejś mapy  drogowej, jeżeli chodzi o dobre praktyki legislacyjne,  tak żeby sprawa innych psów objętych służbą była  zabezpieczona, była regulowana nie w formie rozporządzeń, tylko żeby to wszystko było po prostu  w jednej ustawie? I nie mam wątpliwości, że to będzie  dobry kierunek. Jeszcze jedno pytanie: Jaka jest liczba zwierząt,  które są na tzw. emeryturze?  I ostatnie  pytanie: W skali roku ile środków trzeba zabezpieczyć,  aby ta ustawa w sposób skuteczny weszła w życie?  Dziękuję bardzo.  

Monika Rosa
Pani Marszałek! Panie Ministrze! Wysoka Izbo!  Bardzo się cieszymy z tego projektu ustawy i z tych  zapisów, ale jednocześnie pytamy, kiedy zakaz hodowli zwierząt na futra, kiedy zakaz trzymania zwierząt na stałej uwięzi. Ale także mamy pytanie odnośnie do tego projektu ustawy: Kiedy albo czy będą  uwzględnione także inne zwierzęta na służbie, np.  psy w Straży Ochrony Kolei, psy w Krajowej Administracji Skarbowej? W SOK-u takich psów jest  ok. 100, są to głównie wilczury. Jest więc pytanie,  czy takie zwierzęta także z taką systemową ochroną  się spotkają. I druga kwestia, kwestia pseudohodowli. Chciałam  się spytać, czy państwo jakoś zamierzacie kontrolować  to, czy psy, które są wykorzystywane w służbie dla  państwa, pochodzą z normalnych, zdrowych, pełnowartościowych hodowli. Czy nie są to pseudohodowle, gdzie zwierzęta żyją i rozmnażają się w fatalnych  warunkach? Czekamy na konkrety.  

Grzegorz Rusiecki
Szanowna Pani Marszałek! Wysoka Izbo! To jest  po prostu dobry projekt ustawy i absolutnie należy  go popierać. Natomiast tak jak już mówili moi przedmówcy, mam nadzieję, że jest to początek pewnej drogi, albowiem zwierząt, które służą nie tylko w instytucjach rządowych, ale także samorządowych, chociażby w strażach miejskich, jest bardzo wiele. Wydaje się, że nie powinno być tu rozróżnienia: psy,  konie czy inne zwierzęta, które służą chociażby  w Policji, i na te, które służą w służbach samorządowych. Jestem przekonany, że to jest krok w dobrym  kierunku. Natomiast chciałbym zapytać, jaką kwotę rząd  zabezpieczył na rok bieżący i na rok przyszły, aby  zapewnić skuteczne wykonanie tej ustawy. Dziękuję.   

Jan Szopiński
Szanowna Pani Marszałek! Szanowny Panie Ministrze! Wysoka Izbo! To jest czas, aby złożyć podziękowania wszystkim osobom z wszystkich ugrupowań  politycznych, jak również panu ministrowi za wspólną pracę włożoną w ten projekt. Uchwalenie tej ustawy jest oczywiście naszym ponadpartyjnym obowiązkiem i sądzę, że nikt nie będzie polemizował z tak  postawionym pytaniem. Ponadpartyjna debata i wspólna praca posłów z rządem musi budzić uznanie. Mam jednak pytanie do  rządu: Czy ustawa nie powinna obejmować wszystkich zwierząt: psów i koni wykonujących prace w polskich służbach? Jaka kwota powinna być zagwarantowana w roku 2021, aby wprowadzenie tej ustawy  w życie okazało się sukcesem? Dziękuję bardzo.   

Tadeusz Tomaszewski
Pani Marszałek! Wysoki Sejmie! Szanowny Panie  Ministrze! To ważny projekt, zwłaszcza że budowany  w szerokim porozumieniu, ponad podziałami politycznymi, wyznaczający też określone standardy dla  innych służb publicznych, które wykorzystują psy  i konie na potrzeby służby. Jeśli dzisiaj ten projekt  nie obejmuje właśnie m.in. psów i koni, które funkcjonują w służbach, np. w strażach miejskich, to też  wyznaczamy określone standardy, z których te jednostki mogą również korzystać. Ja chciałbym zapytać  o koszt wdrożenia tejże ustawy. W uzasadnieniu do  projektu jest mowa o tym, że koszt związany z wycofywaniem z Policji psów i koni to jest ok. 2,5 mln  rocznie. Ile będzie wynosiło to w całości, jeśli chodzi  o zabezpieczenie tejże ustawy? Dziękuję.  

Marek Dyduch
Pani Marszałek! Wysoki Sejmie! Gdy kilkanaście  lat temu siedząca tutaj Katarzyna Piekarska wnosiła ustawę o ochronie zwierząt i domagała się, żeby  psy spuszczać z łańcucha, to prawie połowa sali się  śmiała. Dzisiaj mamy ogromny postęp w tej dziedzinie, jeżeli chodzi o ochronę zwierząt, i za to chwała  i tej Izbie, i sposobowi myślenia w naszym kraju. Natomiast w służbach zawsze jest tak, że jak coś nie jest  uregulowane, to jest stosunkowa dowolność w postępowaniu. Ja chciałbym się dowiedzieć, jak do tej pory  były rozwiązywane te problemy, jeżeli chodzi o zwierzęta, które skończyły służbę. W jakiej skali one były  usypiane, np. konie po skończeniu tej służby, i w jakiej skali były usypiane psy? Po prostu czy to była  praktyka powszechna, czy jednak one podlegały jakiejś ochronie? Dziękuję. 

Małgorzata Pępek
Pani Marszałek! Wysoka Izbo! Jak powszechnie  wiadomo, psy wykorzystywane w służbach, dobrze  wyszkolone potrafią zastąpić pracę wielu ludzi i okazują się często szybsze i skuteczniejsze od urządzeń lokalizacyjnych. W przypadku straży pożarnych w Polsce  zwierzęta te pełnią służbę w jednostkach ratowniczogaśniczych Państwowej Straży Pożarnej i w jednostkach ochotniczych straży pożarnych. W uzasadnieniu czytamy, że procedowana ustawa to odpowiedź  na poczucie etycznego obowiązku zapewnienia godnej egzystencji zwierzętom wycofanym z użycia. Dlaczego zatem nie przewiduje się rozwiązań regulujących sytuację wszystkich psów służących w ochotniczych strażach pożarnych, lecz tylko psów w tych jednostkach, które są włączone do krajowego systemu ratowniczo-gaśniczego? Z etycznego punktu widzenia byłoby wskazane, żeby wszystkie psy  służące mogły być traktowane jednakowo. Dziękuję bardzo.  

Elżbieta Gelert
Dziękuję bardzo.  Pani Marszałek! Wysoka Izbo! Panie Ministrze!  Chciałabym dopytać może o to, o czym przed chwilą  mówiła moja koleżanka, żeby to było dobrze zrozumiane i żeby ci, którzy mają być objęci tą ustawą, tym  uregulowaniem, również mogli to jasno wiedzieć.  Chodzi o status psów. Co do Państwowej Straży Pożarnej, wiadomo, że w tym projekcie ustawy jest to  uregulowane, natomiast co do OSP nie jest to wprost  zapisane. Czy należy uważać, że pies kontraktowy to  również pies, który służy w OSP? Tu bardzo bym  prosiła pana ministra, żeby odpowiedział na to pytanie. No i oczywiście już kilka razy przywoływane  były konie. Tutaj też chciałabym zapytać i jak gdyby  podkreślić to, co mówili przedmówcy: Czy konie  w straży miejskiej nie powinny również zostać objęte  tą regulacją? Dziękuję bardzo.  

Małgorzata Pępek
dość i satysfakcję. Dopełnieniem było to, co stało się  na ostatnim posiedzeniu komisji, kiedy poprawka,  tak jak powiedziałem, objęła tymi przepisami również psy służące w Straży Marszałkowskiej. Mówiono  we wszystkich niemal wystąpieniach, że psy i konie  służą w Policji, Straży Granicznej, w Siłach Zbrojnych, a psy w Służbie Ochrony Państwa, Służbie  Więziennej i w Straży Marszałkowskiej. Szanowni Państwo! Panie i Panowie Posłowie!  Chciałbym wyraźnie podkreślić – bo ten wątek się tutaj nie pojawił, ale wydaje mi się, że dobrze, aby wybrzmiał z tej mównicy – że niniejszy projekt nie wyłączy stosowania przepisów ustawy o ochronie zwierząt.  On stanowi jej dopełnienie, odnosząc się do zwierząt  wykorzystywanych do celów specjalnych. Zgodnie  z art. 4 pkt 20 wspomnianej ustawy o ochronie zwierząt poprzez zwierzęta wykorzystywane do celów specjalnych rozumie się zwierzęta, których profesjonalna  tresura oraz używanie odbywa się na podstawie odrębnych przepisów regulujących szczegółowe zasady  działania służb oraz zasady szkolenia i wykorzystywania psów. Natomiast do tej pory brakowało odrębnych przepisów – one tą ustawą są wprowadzane.  Wszystkie dotychczasowe uregulowania miały charakter rozproszony, znajdowały się w aktach niższego  rzędu, takich jak wewnętrzne decyzje czy zarządzenia,  i co do zasady pomijały sytuację zwierząt po wycofaniu  ze służby, z użycia w formacjach. W naszym projekcie zaproponowano rozwiązania  regulujące sytuację zwierząt od momentu doboru ich  do służby, poprzez cały okres trwania tej służby, aż  po wycofanie z użycia w formacjach. Natomiast  w dalszym ciągu zastosowanie będzie miał przykładowo art. 15 ustawy o ochronie zwierząt, określający  zasady postępowania ze zwierzętami wykorzystywanymi do celów specjalnych. Szanowni Państwo! Przechodząc do krótkiego  omówienia głównych założeń projektu, należy wskazać, że w określono w nim warunki, jakie powinien  spełniać opiekun, któremu przydziela się zwierzę  w poszczególnych formacjach; obowiązki opiekunów  zwierząt; zasady żywienia zwierząt; zasady poddawania zwierząt zabiegom profilaktycznym i leczeniu  oraz sposób ich finansowania; zasady postępowania  w sytuacjach nagłych, w których zagrożone jest zdrowie lub życie zwierząt; wreszcie przypadki wycofania  zwierząt z użycia w poszczególnych formacjach; bardzo szczegółowo rozpisany mechanizm powierzania  opiekunom zwierząt wycofanych z użycia przez służby – przy założeniu, i to jest zmiana kluczowa, że na  zawsze pozostaną one na stanie i pod opieką formacji,  w której dotąd służyły. Ma to znaczenie dlatego, że  jeden z podstawowych deficytów wcześniejszych, tych  ledwie szczątkowych regulacji wewnętrznych w poszczególnych służbach dotyczył sprawowania nadzoru. Teraz ta ustawa określa również zasady sprawowania nadzoru ze strony poszczególnych formacji  nad tym, jak ta opieka nad powierzonymi zwierzętami wycofanymi ze służby jest sprawowana. A zatem, w kontekście wspomnianego nadzoru  i innych kwestii, które wymieniłem, należy wskazać,  że ten projekt ma charakter uzupełniający względem  rozwiązań przyjętych w ustawie o ochronie zwierząt. Już na bardzo wstępnym etapie, nawet przed pracami w komisji, pojawiło się pytanie o to, co ze zwierzętami, które zostały wcześniej wycofane ze służby.  Chcę powiedzieć, że wszystkie takie głosy wychodzące od interesariuszy zewnętrznych, wewnętrznych,  z samych służb i wszystkie postulaty – my sami też  odczuwaliśmy taką potrzebę – były przez nas włączane do tego projektu. Pierwsze czytanie miało zgodny  i koncyliacyjny charakter, bo my te poprawki – w cudzysłowie poprawki – uwzględnialiśmy już na tamtym etapie.  Właśnie zdecydowaliśmy o tym, że w przypadkach  uzasadnionych dobrem zwierząt na wniosek opiekuna  komendanci określonych służb i formacji będą mogli  objąć tymi przepisami także zwierzęta, które zostały  wycofane ze służby przed wejściem w życie tej ustawy.  To jest kluczowa sprawa, zwłaszcza dla takich instytucji i organizacji społecznych, których celem jest  ochrona zwierząt, jak wspomniana przez m.in. panią  poseł sprawozdawcę ta organizacja, to schronisko,  ten azyl, o którym mówiliśmy. Pozwolę sobie teraz odnieść się do wniosków i pytań, które zostały przez państwa zgłoszone. Po pierwsze, bardzo dziękuję za głosy jednoznacznie wspierające i deklarujące poparcie dla tej ustawy. Pojawiło  się kilka kwestii, które miały wspólny charakter,  więc pozwólcie państwo, że potraktuję i omówię je  bardziej problemowo, a nie będę odnosił się do indywidualnych pytań, bo większość z nich się powtarzała, były one nieco inaczej formułowane, ale tak naprawdę dotyczyły tych samych aspektów. Pierwszy taki wątek, który się przewijał, dotyczył  służby celno-skarbowej. Pojawiały się pytania, dlaczego ta sytuacja nie została uregulowana. Po pierwsze, chcę jeszcze raz przypomnieć, że wyjściowo był  to projekt dotyczący zwierząt wykorzystywanych  w służbach Ministerstwa Spraw Wewnętrznych i Administracji. Tak jak powiedziałem, z radością przyjmowaliśmy kolejne formacje, które przyłączały się do  naszego projektu: siły zbrojne, służbę więzienną. Natomiast jeśli chodzi o służbę celno-skarbową, to ten  wątek był szczegółowo wyjaśniany przeze mnie i przez  przedstawicieli Ministerstwa Finansów już na posiedzeniu komisji. Zgodnie z art. 64 ustawy o Krajowej  Administracji Skarbowej, który określa sytuację  zwierząt służbowych używanych w ramach kontroli  celno-skarbowej, w drodze rozporządzenia uregulowano ich status oraz warunki, w których pozostają  one pod opieką opiekunów. Taka była wola, takie było  stanowisko określonego resortu, aby przepisy zostały utrzymane w ten sposób.  

Katarzyna Maria Piekarska
Szanowna Pani Marszałek! Koleżanki i Koledzy!  W zasadzie pan minister odpowiedział już na wszystkie pytania, które były zadane. Natomiast mam taką  oto refleksję, że gdyby było tak, że przy innych projektach również, panie ministrze, szanowni państwo  posłowie, w zasadzie posłanki, z koalicji rządzącej,  pracowalibyśmy tak merytorycznie i z takim szacunkiem do siebie, jak pracowaliśmy w komisji, i to tej  komisji, na posiedzeniu której był przedłożony projekt, ale także wcześniej, na posiedzeniu komisji  23 marca, która była zwołana na mój wniosek, kiedy  pan minister przedstawił założenia do tego projektu,  to pewnie prawo stanowione przez tę Izbę byłoby po  prostu lepsze. Ja za tę debatę również dziękuję. Bardzo ciekawy wątek poruszyła pani posłanka  Rosa, mianowicie chodzi o pozyskiwanie psów. Panie Ministrze! Mam taką prośbę, żeby służby,  które będą się tym zajmowały, rzeczywiście dopilnowały tego, aby psy, które trafiają do funkcjonariuszy,  były z wzorcowych hodowli, żeby to nie były te tzw.  pseudohodowle. To już po prostu trudno nawet nazwać hodowlą, bo to produkcja zwierząt, gdzie zwierzęta po prostu cierpią. Mam prośbę, żeby tego właśnie dopilnować. Dziękuję bardzo. Pani Marszałek! Panie Ministrze! Dziękuję bardzo.  

Anna Kwiecień
Dziękuję bardzo. Pani Marszałek! Wysoka Izbo! Mam zaszczyt przedstawić Wysokiej Izbie sprawozdanie, druk nr 1296,  Komisji Zdrowia o rządowym projekcie ustawy o zmianie ustawy o Agencji Badań Medycznych oraz niektórych innych ustaw, druk nr 1259. W dniu wczorajszym odbyło się posiedzenie Komisji Zdrowia, na którym rozpatrywany był przytoczony  projekt. W toku prac komisja zgłosiła osiem poprawek,  z czego trzy zostały zaopiniowane pozytywnie, natomiast pięć poprawek zostało odrzuconych. W związku z tym uprzejmie proszę Wysoką Izbę, Wysoki Sejm o przyjęcie sprawozdania. Dziękuję bardzo. 

Katarzyna Czochara
Pani Marszałek! Panie Ministrze! Wysoka Izbo!  Mam zaszczyt przedstawić stanowisko Klubu Parlamentarnego Prawo i Sprawiedliwość dotyczące rządowego projektu ustawy o zmianie ustawy o Agencji  Badań Medycznych oraz niektórych innych ustaw,  druk sejmowy nr 1259. Proponowane zmiany w ustawie z dnia 21 lutego  2019 r. o Agencji Badań Medycznych obejmują zakres  pakietu rozwiązań przeciwdziałających negatywnym  skutkom społecznym, gospodarczym i zdrowotnym  COVID-19. Proponowane zmiany dotyczą m.in. rozszerzenia zakresu działalności agencji o eksperymenty badawcze, wspierania przez agencję oprócz badań  klinicznych także nowych eksperymentów badawczych i doprecyzowania regulacji dotyczących funkcjonowania agencji, których dotychczasowe stosowanie powodowało utrudnienia w sprawnej realizacji  zadań ustanowionych przez agencję. Rozszerzenie zakresu zadań agencji o wspieranie  działalności innowacyjnej w ochronie zdrowia przez  możliwość udzielania dofinansowania na realizację  eksperymentów badawczych będzie miało istotne  znaczenie w pozyskiwaniu nowych rozwiązań z zakresu ochrony zdrowia, zwiększających m.in. możliwość zapobiegania rozprzestrzenianiu się epidemii  COVID-19. Dzięki proponowanemu rozwiązaniu można będzie uzyskać wsparcie finansowe z agencji nie  tylko na badania kliniczne, ale także na eksperymenty badawcze, co może znacząco wpłynąć na pobudzenie tego rodzaju działalności, a tym samym przyczynić się do wprowadzenia nowych rozwiązań w zakresie ochrony zdrowia. Pani Marszałek! Pani Minister! Wysoka Izbo!  Pragnę z tego miejsca również podkreślić, iż proponowane zmiany ww. ustawy były wielokrotnie podnoszone przez przedstawicieli środowisk medycznych  jako postulat rozszerzenia przedmiotu zadań agencji  również o wspieranie działalności innowacyjnej  w ochronie zdrowia w przypadku eksperymentu badawczego. Proponowana zmiana jest także zgodna  z kierunkiem realizowanej polityki w zakresie innowacyjności w ochronie zdrowia, dla której strategicznym odniesieniem jest przyjęty przez rząd dokument  „Polityka lekowa państwa”.  Projekt ustawy nie jest sprzeczny z prawem Unii  Europejskiej i nie wymaga przedstawienia właściwym  organom i instytucjom Unii Europejskiej, w tym Europejskiemu Bankowi Centralnemu, w celu uzyskania opinii albo uzgodnienia projektu. Projektowana  ustawa będzie miała także pozytywny wpływ na  rozwój innowacyjnych rozwiązań w dużych przedsiębiorstwach. Pani Marszałek! Pani Minister! Wysoka Izbo! Klub  Parlamentarny Prawo i Sprawiedliwość pozytywnie  opiniuje ww. ustawę i rekomenduje jej przyjęcie. Pani Marszałek! Również w imieniu klubu parlamentarnego pragnę przedłożyć sześć poprawek. Dziękuję bardzo.  

Rajmund Miller
Pani Marszałek! Pani Minister! Wysoki Sejmie!  W imieniu klubu Koalicja Obywatelska – Platforma  Obywatelska mam zaszczyt przedstawić stanowisko  klubu wobec rządowego projektu ustawy o zmianie  ustawy o Agencji Badań Medycznych oraz niektórych  innych ustaw. Są wpisane założenia poszerzenia działania i zakresu działania agencji, która co prawda została powołana raptem 2 lata temu, ale tak naprawdę dzisiaj  Natomiast to, jak będziemy głosować nad tym  wszystkim, zależy od tego, czy zostaną przyjęte poprawki i czy zostaną wyjaśnione zastrzeżenia, które  mamy, dotyczące również niezgodności pewnych zapisów z przepisami Unii Europejskiej.   

Elżbieta Gelert
Dziękuję bardzo. Pani Marszałek! Wysoka Izbo! Pani Minister! Nasze wątpliwości budzi również zapis o eksperymentach medycznych. Na dzisiaj nie powstała jeszcze  ustawa o badaniach klinicznych. Tak szeroko była  o niej mowa, faktycznie od kilku lat mówi się, że powstanie, a już doprowadzamy do tego, że do badań  klinicznych, które nie są uregulowane prawem, dopisujemy eksperymenty medyczne. I to budzi nasze  wielkie wątpliwości. Prosilibyśmy o odpowiedź na to  pytanie.  I następna bardzo duża wątpliwość. Na posiedzeniu Komisji Zdrowia państwo mówili, że przecież  NIK badał działalność agencji, która okazała się prawidłowa. Finansowo wszystko pasuje. Owszem, proszę państwa, finansowo w każdym zakładzie będzie  pasowało, jeżeli się bada plan po korektach. Jeżeli  korekty są zrobione w odpowiednim czasie, to nie ma  problemów, wtedy wszystko jest zgodnie z planem.  Natomiast chciałabym zauważyć, mówił o tym poprzedni kolega, że są to pieniądze, które pochodzą  z Narodowego Funduszu Zdrowia, proszę państwa.  I zamrożenie teraz niewydanych pieniędzy z Narodowego Funduszu Zdrowia jest bardzo niekorzystne  dla pacjentów, przede wszystkim dla pacjentów. Są  to nasze składki, więc bardzo byśmy prosili, żeby tu  powiedzieć, dlaczego te pieniądze mają być zamrożone. Wydaje mi się, że to wynika właśnie z badań NIK-u,  gdzie za rok 2020, proszę państwa, agencja miała  83 mln naddatku, tzn. nie wydała 83 mln, bo po prostu był to pierwszy rok działalności, jak się tłumaczy.  Jeżeli w następnych latach nie będzie wydawała jeszcze więcej, to dlaczego te pieniądze, które mogą być  przeznaczone na leczenie, są właściwie zamrażane  i pozostają w agencji?  Kolejna sprawa, z którą też bardzo trudno nam  się zgodzić, więc też byśmy prosili o podanie nam  przyczyny, dotyczy tego, dlaczego dopuszcza się wydatkowanie środków z dotacji celowej na inwestycje  agencji. Co to znaczy? O jakie właściwie inwestycje  chodzi? Nie dostaliśmy odpowiedzi od państwa na  posiedzeniu Komisji Zdrowia, o jakie inwestycje chodzi. Czy zmiana tego zapisu nie spowoduje, że właściwie agencja będzie głównym konsumentem środków na badania naukowe? I tak jak powiedział kolega, bardzo prosimy o odpowiedź na te pytania, pani minister. Podejście do naszych poprawek będzie warunkowało nasze stanowisko  co do projektu ustawy. Dziękuję bardzo.   

Marek Rutka
Pani Marszałek! Pani Minister! Wysoka Izbo!   Zdrowie nie powinno mieć ceny. Pandemia spowodowana wirusem COVID-19, z którą walczymy od  1,5 roku, jest tego najlepszym przykładem. Batalia  o powrót do zdrowia całego społeczeństwa powinna  być prowadzona w sposób przemyślany, w sposób systemowy. Niestety należy przyznać, że tej systemowości, gdy mówimy o kwestiach zdrowotnych, często  

Rajmund Miller
brakuje. Działania rozrzucone są po wielu ministerstwach, instytucjach, agencjach. Ich działania bardzo  często są nieskoordynowane. To wszystko obniża  z jednej strony skuteczność podejmowanych działań,  a z drugiej zwiększa koszty tychże działań.  Agencja Badań Medycznych jest instytucją pożyteczną i na pewno warta jest rozwijania. Pytanie  jednak: Czy wszystkie proponowane w przedłożeniu  zmiany zmierzają w kierunku właściwym? Przykładem tego jest zapis w art. 19 ust. 8. Zapis ten przyznaje prezesowi agencji prawo do jednoosobowego,  arbitralnego rozpatrywania odwołań i protestów. Stąd  też klub Lewicy podczas pierwszego czytania złożył  poprawkę, która obliguje prezesa agencji do tego, aby  decyzja w przypadku protestu została podjęta po zasięgnięciu opinii rady. Poprawka miała na celu zwiększenie demokratyzacji całego procesu, a na pewno  zwiększenie transparentności podejmowanych decyzji. Niestety głosami rządzącej większości została  odrzucona. Stąd pytanie: Dlaczego Zjednoczona Prawica obawia się tego, aby prezes nie podejmował decyzji jednoosobowo, w sposób arbitralny? W grę  wchodzą przecież znaczne pieniądze, znaczne kwoty  publicznych środków, a doświadczenie uczy, że jednoosobowe podejmowanie decyzji w kwestiach finansowych może nasuwać szereg zastrzeżeń, a przynajmniej wątpliwości, żeby nie powiedzieć: podejrzeń.  Agencja ogłosiła w ubiegłym roku nabór wniosków dotyczący sytuacji epidemicznej związanej  z COVID-19 w ramach niekomercyjnych badań klinicznych. Prace badawczo-rozwojowe dotyczą m.in.  opracowania, jak czytamy w ogłoszeniu, skutecznej  szczepionki na COVID-19. Można byłoby dodać: narodowej szczepionki. Chciałbym przy tej okazji na  chwilę przy tej szczepionce i przy tym całym projekcie się zatrzymać. Całkowity budżet, jakim agencja  dysponowała, wynosił 1036 mln zł. Ten budżet został  rozdysponowany na 87 projektów. Tak że to wychodzi  12 mln zł na projekt. Nie jest to dużo, ale to są publiczne pieniądze. Mówimy: jednostkowo to nie jest  dużo. I teraz odniosę to do kosztów, jakie poniesiono  czy jakie rządy krajów poniosły na opracowanie skutecznych, działających już i wdrożonych do produkcji  szczepionek przeciw COVID-19. Budżet Stanów Zjednoczonych wydał 2,2 mld dolarów – mówimy o samym budżecie, a nie o firmach komercyjnych – to jest  ponad 8,5 mld zł. Przypomnę: całkowity budżet agencji to 1 mld. Natomiast jeśli podliczymy wszystkie  wydatki, jakie poniosły rządy Stanów Zjednoczonych,  Niemiec i Wielkiej Brytanii, a więc tych krajów, które opracowały i zarejestrowały skuteczne szczepionki, mówimy o kwocie 22 mld zł. Te kwoty wyglądają  zdecydowanie inaczej, oczywiście bardziej imponująco, niż cały budżet agencji.  Tutaj warto skupić się na tym, aby te środki publiczne, nie tak duże, ale jednak znaczne, były wydatkowane w sposób właściwy. Mamy doświadczenia  chociażby z projektem budowy polskich samochodów  elektrycznych, których miało już po naszych drogach  jeździć ok. 1 mln. Okazało się, że spółka ElectroMobility Poland, która tak dumnie ogłaszała, że będziemy mieli polski samochód elektryczny Polski – to  jest tylko nazwa, ponieważ jest to wspólne dzieło  inżynierów z Niemiec, z Włoch, natomiast jeśli chodzi o Polskę, zostały pieniądze i marka. No i pytanie:  Czy w przypadku tej szczepionki z Polski to nie będzie tylko fiolka? Tak wygląda sytuacja z wydatkowaniem środków, co zresztą też zawarte jest w raporcie Najwyższej Izby Kontroli.  Klub Lewicy oczywiście nie jest przeciwny funkcjonowaniu Agencji Badań Medycznych, jednak decyzję ostateczną podejmie , gdy zorientujemy się, jak większość parlamentarna podejdzie do  tych poprawek, które zgłosiliśmy. Dziękuję.  

Dariusz Klimczak
Szanowna Pani Marszałek! Wysoka Izbo! Agencja  Badań Medycznych jest stosunkowo nową instytucją,  ale generalnie opinię ma dobrą, dobrze jest oceniana.  Dzisiaj są proponowane zmiany, nowelizacja ustawy.  Ja uważam, taka jest moja filozofia działania, że tego  typu zmian trzeba dokonywać, trzeba oceniać funkcjonowanie instytucji i szybko to robić, jeżeli to wpływa oczywiście na usprawnienie w odniesieniu do  zadań i samej organizacji.  Uważam, że możliwość uzyskania wsparcia finansowego nie tylko na badania kliniczne, w tym niekomercyjne, ale także na eksperymenty badawcze jest  posunięciem dobrym. Zastanawiam się nad tym  – rozmawialiśmy o tym w komisji i mówili o tym moi  poprzednicy – że niezwykle ważną sprawą jest zdefiniowanie eksperymentu badawczego i uzyskanie opinii o zgodności z prawem europejskim. Nie podoba  mi się wprowadzanie dobrowolności przy wyborze  ekspertów, generalnie to, co państwo proponujecie,  ta dobrowolność, wskazywanie tych, których uważacie za słusznych, którzy będą współpracować z agencją. W ogóle taki wybór ekspertów przypomina mi  dobór ekspertów z komisji pana Macierewicza. Nie  chciałbym, żeby w tak poważnej instytucji tego typu  zjawiska miały miejsce, tym bardziej że znamy bardzo wiele różnych innych instytucji, w tym samorządowych, gdzie dobiera się ekspertów i nie ma żadnego problemu w oficjalnym ogłaszaniu naborów i przeprowadzaniu procedury konkursowej w trybie zamówień publicznych, tym bardziej że Prawo zamówień  publicznych jest naprawdę bardzo elastyczne i można  z tego skorzystać, a wtedy jesteśmy transparentni.  Tym bardziej przy instytucji tak specjalistycznej  

Marek Rutka
i tak specyficznej, która wymaga ogromnego bezpieczeństwa, i tym bardziej że z dużym trudem przeznaczamy pieniądze na jej działalność i wszyscy chcielibyśmy, nie tylko w tej Izbie, ale w całym społeczeństwie, żeby była właściwa kontrola nad wydatkowaniem tych pieniędzy. Na potwierdzenie moich słów  jest opinia Biura Analiz Sejmowych, która już w pierwszych słowach swojej treści nie zostawia suchej nitki  i trudno z nią w ogóle dyskutować.  Jeżeli chodzi o tzw. niewygasy, uprawnione jest  stwierdzenie, że w tak specjalistycznej instytucji,  gdzie wszystko powinno być precyzyjnie zaplanowane, trudno jest o wprowadzanie przepisów o wykorzystaniu środków z odpisu niewykorzystanych w danym roku kalendarzowym. Tym bardziej że tych  pieniędzy naprawdę nie ma zbyt wiele, więc ich wydatkowanie powinno być planowane bardzo precyzyjnie i szczegółowo. Osobnym wątkiem jest cała  druga część ustawy, po co jest to w tym momencie  wprowadzane. Pani minister próbowała bronić swojej tezy i podawać argumenty, że w tym momencie  jest to bardzo potrzebne, natomiast uważam, że powinniśmy podnosić standardy legislacji w parlamencie. Jeżeli jest potrzeba standaryzacji prawa wykonywania zawodów i innych przepisów, które dotyczą  pielęgniarek, fizjoterapeutów, diagnostów itd., itd.,  to powinniśmy to po prostu robić. To żadna różnica,  gdybyśmy to zrobili w innym akcie legislacyjnym. To  są nasze uwagi i od przyjętych poprawek, odpowiedzi  na zadane pytania i wątpliwości zależy nasza decyzja  klubowa. Uważamy, że od samego początku można  było inaczej poprawić nowelizację tej ustawy, niepotrzebnymi sprawami państwo naruszacie wizerunek  tej nowej, dosyć dobrze ocenianej instytucji. Dziękuję bardzo.  

Janusz Korwin-Mikke
Pani Marszałek! Wysoka Izbo! Mówimy o Agencji  Badań Medycznych, która może i powinna pełnić  bardzo ważne funkcje, bo badania są bardzo ważne.  Badania muszą być oparte na naukowych wzorach,  prowadzone zgodnie z naukową metodą, to nie ma  być, rozumiem, transmisja od decyzji polityków i potem tłumaczenie ludziom, dlaczego politycy mieli  rację albo nie mieli racji, tylko po prostu mają być  badania. Podzielam obawy wielce czcigodnego posła  Klimczaka, że dobór ekspertów to może być to, co już  mieliśmy nie tylko u Antoniego Macierewicza, ale  i w innych instytucjach, gdzie rządzi PiS i gdzie byli  zatrudniani bardzo dziwni ludzie. I tutaj nie ma niestety innego rozwiązania, jak tylko wierzyć w uczciwość ludzi, którzy to robią, zakładając, że nie jest to  robione ani po linii politycznej, ani po linii samorządu, że tak powiem zawodowego, który też ma swoje  racje. Najważniejsze, żeby to były badania naukowe,  a więc żeby były obiektywne, dlatego też np. nie wyobrażam sobie, żeby w naukowej instytucji połowa  badaczy to nie byli, załóżmy, proszczepionkowcy, a połowa antyszczepionkowcy. Jeżeli wyniki mają być  w miarę obiektywne i żeby można było na nie wpływać, trzeba zatrudniać ludzi z każdego kierunku.  Przypominam, że w swoim czasie Einsteinowi przedłożono księgę podpisaną przez wszystkich niemieckich fizyków, że teoria względności nie ma racji, ale  on powiedział, że on jest jeden i on ma rację. Otóż to,  że większość ludzi w tej chwili wyznaje jedną teorię,  nie znaczy, że oni mają rację. To mają być badania,  powtarzam jeszcze raz, z których to badań ma wynikać pewna prawda obiektywna. Natomiast nie krępowałbym tej instytucji w jednej materii. Tam jest  już zresztą poluzowana sytuacja, że można przesuwać środki z jednego roku na inny. Ale, Wysoka Izbo,  w badaniach naukowych istotne jest to, na co wydajemy pieniądze, a cenzura roczna jest bez żadnego  znaczenia. Co ma robić agencja, która przeznaczyła  na coś tam ileś tam milionów i z jakichś powodów  w tym roku tego zrobić nie może i te pieniądze trzeba na gwałt wydać. Te pieniądze trzeba zostawić  agencji, żeby wydała w roku przyszłym, i być może  na ten projekt, a być może będzie jakaś ważniejsza  sprawa, np. zamiast szczepionek na COVID pojawi  się lekarstwo na COVID i trzeba będzie badać, co jest  znacznie ważniejsze, np. lekarstwo na COVID. Tak  że pod tym względem miałbym zaufanie do tej firmy,  bo pamiętam, byłem tłumaczem książki Barry’ego  Goldwatera, słynnego senatora z Arizony w latach  50., który opisywał, co się stało w Ameryce, kiedy też  co roku trzeba było oddawać niewydawane pieniądze.  Co robiono? Pod koniec roku robiono dębowe drzwi,  wymieniano, żeby tylko wydać te pieniądze, bo jak  się ich nie wyda, to potem się nie dostanie w roku  następnym. Więc ten rok powinien mieć wyłącznie  znaczenie sprawozdawcze, natomiast nie powinien  być żadną barierą do zmiany decyzji, przesuwania  decyzji, przedłużania decyzji, rok nie powinien być  żadną, powtarzam, żadną cezurą w tego typu pracach naukowych. Proszę państwa, badania, powtarzam, naukowe.  Tutaj padały takie opinie, że ci eksperci to będą na  pewno dobrzy eksperci, bo są obiektywne kryteria  i jak będą obiektywne kryteria, to będą dobrzy eksperci. Proszę państwa, najwięksi cwaniacy spełniają  kryteria obiektywne, załatwiają sobie specjalnie, co  trzeba, żeby mieć spełnione te kryteria, a potem  mogą nic nie wiedzieć, mogą umieć tylko jedno: spełniać obiektywne kryteria. Dlatego też trzeba jednak  mieć zaufanie do kierownika tej agencji, dać mu jak  

Dariusz Klimczak
największą szansę, żeby on, odpowiadając przed ludźmi, mógł sobie dobierać ekspertów nieskrępowany  jakimiś tam sztucznymi wymogami. Natomiast trzeba rozliczać go potem z efektów. Bo jak mówi Pismo  Święte, po owocach ich poznacie. Życzę agencji jak  najlepiej. To, że chce robić eksperymenty badawcze,  jest bardzo słuszne, bardzo słuszne. Żeby tylko pod  tym płaszczykiem nie kryło się właśnie tworzenie  jakichś specjalnych programów, przy których miałaby się pożywić rządząca aktualnie partia polityczna.  Dziękuję za uwagę.   

Wojciech Maksymowicz
Szanowna Pani Marszałek! Wysoka Izbo! Nie tworzymy nigdy idealnych przepisów mimo najwyższych  chęci. W związku z tym każda ustawa wymaga co  pewien czas weryfikacji z powodu rozsądku. Również  ta o Agencji Badań Medycznych, jak widać z przedłożenia rządowego, wymaga poprawy, uzupełnienia.  Są podnoszone liczne głosy dotyczące poszczególnych  punktów w sumie w tych dwóch artykułach, bo akurat w tej ustawie, w tym projekcie tylko dwa artykuły dotyczą Agencji Badań Medycznych – żeby było  jasne. One oczywiście były dyskutowane, wymagają  na pewno rozwagi. Uważam akurat, że generalnie  zmierzają one ku rozszerzeniu możliwości dobrego  funkcjonowania agencji. Są oczywiście takie kwestie,  które budziłyby z naszego doświadczenia wątpliwości  dotyczące właśnie procedowania w trybie przetargowym, np. powoływania kogoś, kogo w ogóle rzeczywiście nie tak łatwo pozyskać. To było argumentowane. Są więc pewne rzeczy, które może też będą  dalej niedoskonałe, aczkolwiek jeżeli chodzi o sam  eksperyment badawczy, jest to rzecz oczywiście zupełnie zrozumiała, regulowana w polskim prawodawstwie w ustawie o zawodzie lekarza, opisana, zdefiniowana.  Jeżeli chodzi o troskę o to, żeby nie było gorzej niż  w Europie, to właśnie o to chodzi, żeby nie było gorzej  w ogóle niż w świecie, żebyśmy tutaj mogli otworzyć  się na to. Natomiast rzeczą, która budzi najwięcej  wątpliwości, jest to, że ni stąd, ni zowąd w ustawie  o Agencji Badań Medycznych pojawiło się kilka artykułów – w sumie na dziewięć artykułów   siedem artykułów niedotyczących w żadnym  wypadku Agencji Badań Medycznych. Skwitowano  to rozszerzeniem tytułu: i w innych ustawach. Szczęśliwie dotyczy to w ogóle zagadnień związanych  z opieką zdrowotną, a nie z jakimiś zupełnie innymi  sprawami, ale dotyczy to też sprawy trudnej, o tyle  trudnej, tzn. już nie trudnej Po prostu dotyczy to  uprawnień samorządów zawodowych zawodów medycznych. Wydawanie prawa wykonywania zawodów  medycznych jest jednym z podstawowych zadań samorządów zawodów medycznych opisanych ustawowo wcześniej. Ustawa o dokumentach publicznych,  uchwalona ponad 2,5 roku temu, była opublikowana  wystarczająco wcześnie, wchodziła w życie z półrocznym vacatio legis, w niektórych aspektach dłuższym,  żeby można było to dobrze przygotować i zrobić ewentualnie odpowiednią nowelizację, ale właściwą, a nie  doklejoną do tego. Jest to naprawdę bardzo niesolidne legislacyjnie, świadczy niestety raczej o niedoskonałości urzędniczej i takim błędzie, że ni stąd, ni  zowąd w trybie awaryjnym doklejono do tej ustawy  – pewnie dlatego, że to jest kwestia w tym samym  departamencie, a nie z żadnych innych powodów – takie zapisy.  Najgorsze jest to, że w żadnym wypadku nie uzyskano opinii żadnego z samorządów zawodów medycznych, które zostały pozbawione pewnych uprawnień. Minister, jak napisano, może – podkreślam:  może, co prawnie dużo znaczy – dać uprawnienie. Jest  to znacznie gorsza sytuacja, niż była przez 32 lata.  W 1989 r. ustawa o izbach lekarskich, w wyniku której współtworzyłem wtedy pracę jako sekretarz naczelnej rady lekarskiej, otworzyła takie możliwości.  Szanowano samorząd, szanowano ludzi. W tej chwili  jest to nic innego jak pomieszanie nieudolności z arogancją wobec setek tysięcy polskich lekarzy, pielęgniarek, fizjoterapeutów, diagnostów laboratoryjnych. Naprawdę nie powinno to mieć miejsca. Szkoda, że tak się dzieje, bo rzeczywiście była okazja, żeby  kolejny raz to uszanować. Natomiast w związku z tym, że uważamy, że nie  powinno to mieć miejsca, chciałem przedłożyć pani  marszałek poprawkę koła dotyczącą właśnie skreślenia tych artykułów, co zresztą proponowałem też na  posiedzeniu komisji. Myślę, że również dla wnioskodawców, pomysłodawców lepiej by było, żeby to przepracować i w zupełnie innym trybie procedować nad  uzgodnieniem tego z samorządami, bez niepotrzebnego rzeczywiście odsunięcia ich od wpływu na swoje zadania. Dziękuję bardzo.   

Andrzej Sośnierz
Pani Marszałek! Wysoka Izbo! W ramach dyskusji  o ustawie o Agencji Badań Medycznych chciałem się  odnieść do bardziej ogólnej sprawy. Dyskutujemy  w tej chwili o lepszych lub gorszych rozwiązaniach  szczegółowych i niektóre z nich same w sobie wydają  się rzeczywiście pożyteczne. Natomiast chciałem się  odnieść do bardziej zasadniczej sprawy związanej  z Agencją Badań Medycznych. W taki sposób tutaj  dyskutujemy nad tym, jak podzielić coś nie do końca  legalnie zdobytego i czy to jest dzielone sprawiedliwie, czy mniej sprawiedliwie. Różne są na ten temat  przysłowia: kradzione nie tuczy itd. Chciałem się odnieść do pewnej kwestii. Chodzi o to, z jakich środków finansowana jest Agencja Badań Medycznych.  Ona powstała, funkcjonuje, ktoś powie, że jest pożyteczna, ma od dobre opinie itd. Agencja Badań Medycznych finansowana jest przede wszystkim z pieniędzy, które ubezpieczeni zbierają na swoje leczenie,  na świadczenia medyczne. To środki Narodowego  Funduszu Zdrowia. Co jakiś czas odzywają się głosy,  że brakuje na leczenie tego lub innego pacjenta. Jeżeli te lub inne świadczenia nie są finansowane, to  miejmy świadomość, że kilkaset milionów złotych  przeznaczonych na leczenie pacjentów bez ich zgodny – oczywiście Sejm jako reprezentant tych pacjentów to zalegalizował – przeznaczanych jest nie na  ich leczenie, tylko na badania i eksperymenty medyczne. To jest grzech pierworodny. Swoją drogą,  nawet w przypadku pożytecznej agencji, pożytecznej  instytucji nie powinno tak być. Robimy publiczne  zbiórki na leczenie tego czy innego dziecka, pacjenta,  wszyscy się składają, a wzięliśmy kilkaset milionów  złotych przeznaczonych na finansowanie leczenia pacjentów i przeznaczyliśmy je na eksperymenty i badania medyczne. To powinno być finansowane z zupełnie innych środków, z budżetu państwa, ewentualnie  przez inne instytucje. To nie powinno podlegać ministrowi zdrowia. Beneficjenci są różni, mogą być  zadowoleni. Jeśli otrzymają te środki, to nawet wystawią dobre opinie. Chodzi tylko o źródło. Diabeł  tkwi w szczegółach.  Już podczas tworzenia tej agencji popełniliście  zasadniczy błąd i dlatego nie będziemy do tego podziału łupów – bo tak to wygląda – przykładali ręki,  nawet jeśli dzielone łupy są przeznaczane na rzeczy  pożyteczne. W związku z tym będziemy przeciwni  jakimkolwiek działaniom związanym z Agencją Badań Medycznych, dopóki nie zostanie rozwiązany  problem jej finansowania. Powinny to być środki z budżetu państwa, a nie środki przeznaczone na leczenie  pacjentów. Na pewno tych kilkuset milionów złotych  na leczenie pacjentów brakuje. Koło Polskie Sprawy  będzie przeciwko jakimkolwiek działaniom związanym z tą agencją dopóki ta sprawa nie zostanie uczciwie załatwiona. Pomijam już to, o czym mówił pan  poseł prof. Maksymowicz. Powiedział on, że tej ustawie znów zaproponowano rozwiązania zupełnie niezwiązane z jej przedmiotem, ale to jest drobiazg.  Zasadniczy problem to ten, o którym wspomniałem.  Dziękuję.  

Michał Szczerba
Pani Marszałek! Pani Minister! Wysoka Izbo! Temat jest niezwykle ważny, ponieważ chodzi o 213 mln zł  rocznie. To są środki z naszych składek zdrowotnych.  Z tych środków pochodzi budżet Agencji Badań Medycznych, co oznacza uszczuplenie środków na świadczenia zdrowotne. 213 mln zł rocznie to dwa razy  więcej niż wynosi budżet Polskiej Akademii Nauk.  Szanowni Państwo! Czym są badania medyczne?  Przede wszystkim chodzi o grube pieniądze. Mówi  się, że Agencja Badań Medycznych to dziecko pana  ministra Szumowskiego. Dzisiaj dzień ojca, więc musi  być również syn, czyli jego współpracownik, pan Sierpiński, który został prezesem tej agencji. Ta nowelizacja ma przede wszystkim uczynić wydawanie tych  środków jeszcze bardziej nietransparentnym. Chcecie wyłączyć z zamówień publicznych wybór  ekspertów zewnętrznych do oceniania wniosków. Chcecie również ograniczyć możliwość złożenia  protestu od wyników konkursów. Wreszcie, chcecie  rozszerzyć eksperymenty badawcze na eksperymenty medyczne przeprowadzane na ludziach również w formule przedsięwzięć prywatno-publicznych, które są bardzo niebezpieczne.  Będziemy wnioskować o otoczenie działalności  tarczą antykorupcyjną. Dziękuję bardzo.   

Elżbieta Gelert
Dziękuję.  Pani Marszałek! Wysoka Izbo! Pani Minister! Bardzo bym prosiła o konkretną odpowiedź. Chodzi  o wskazanie, o jakie inwestycje własne chodzi w agencji. W tym projekcie ustawy zapisane jest, że dopuszcza się wydatkowanie środków z dotacji celowej na  inwestycje agencji związane z badaniami naukowymi,  ale również własnymi i na bieżące koszty agencji. Bardzo proszę o wskazanie, o jakie inwestycje chodzi.  Proszę państwa, przed chwilą kilka razy było już podkreślane, że są to pieniądze Narodowego Funduszu  Zdrowia, pieniądze składkowe. One nie mogą zalegać,  dlatego że nie są wykorzystane. Brakuje nam pieniędzy na leczenie.  Dziękuję bardzo. 

Dariusz Joński
Dziękuję.  Pani Marszałek! W 2019 r. pan minister Szumowski powołał Agencję Badań Medycznych z budżetem  do 1 mld zł. Szefem został jego były doradca, pan  Sierpiński. Kiedy z panem posłem Szczerbą zapukaliśmy do drzwi tej agencji w 2020 r., okazało się, że  brat pana ministra Szumowskiego, który zainwestował w jedną spółkę, został udziałowcem kolejnej. Złożył wniosek i 18 dni później ta firma dostała dofinansowanie w wysokości 1 mln zł. Kiedy to wszystko  wyszło na jaw, umowa nie została podpisana, chociaż  firma wygrała konkurs. Jak mamy wam zaufać? Teraz do ustawy o Agencji Badań Medycznych jest dopisywane, że wyłącza się stosowanie ustawy o zamówieniach publicznych w odniesieniu do angażowania  ekspertów do oceny wniosków o dofinansowanie.  Mało tego, ci którzy nie dostaną dofinansowania, nie  będą mogli odwołać się od tej decyzji. Czy to jest prywatna firma pana ministra Szumowskiego i PiS-u,  która będzie rozdawała miliardy złotych na prawo  i lewo? Co to w ogóle jest? Jeszcze  dodatkowo chcecie prowadzić eksperymenty na ludziach.  Pytam też o te eksperymenty. Chciałbym usłyszeć od  pani minister, o jakie konkretnie eksperymenty chodzi. Dziękuję bardzo.   

Zdzisław Wolski
Pani Marszałek! Wysoka Izbo! Typowa sytuacja.  Sam pomysł, żeby zwiększyć uprawnienia Agencji  Badań Medycznych, jest jak najbardziej dobry. Czekamy na technologie innowacyjne, na postęp. Mamy  do dyspozycji bardzo zdolnych, ambitnych naukowców, a nawet gdzieniegdzie niezłą bazę laboratoryjną.  Taka jest przyszłość, dotyczy to chociażby Funduszu  Odbudowy. Nie ma jednak ustawy o eksperymentach  medycznych i badaniach, zatem tym ważniejsza jest  rola ekspertów, którzy mają być zatrudniani na podstawie arbitralnych decyzji prezesa, a nie przetargu.  To oni będą decydowali, co im się podoba, a co nie,  i być może uwzględniając aspekty polityczne czy nawet religijne, będą również nadzorowali, po zaopiniowaniu, wydatki inwestycyjne, np. na środki trwałe,  wartości niematerialne i prawne.  Rola  tych arbitralnie zatrudnianych ekspertów będzie  bardzo ważna. 

Jan Szopiński
Pani Marszałek! Wysoka Izbo! W uzasadnieniu  projektu tej ustawy czytamy: Dzięki proponowanemu  rozwiązaniu możliwe będzie uzyskanie wsparcia finansowego z agencji nie tylko na badania kliniczne,  ale także na eksperymenty badawcze, co może znacząco wpłynąć na pobudzenie tego rodzaju działalności, a tym samym przyczynić się do wprowadzenia  nowych rozwiązań w zakresie ochrony zdrowia.  Czy ewentualne nakładanie na Agencję Badań  Medycznych zadań związanych z tworzeniem szczepionki oraz leków na COVID-19 nie będzie aby działaniem spóźnionym o 2 lata, przejawem megalomanii  władzy, przykładem propagandy sukcesu za wszelką  cenę, bez uwzględnienia czynników ekonomicznych?  Jeżeli Polska ma ambicję bycia producentem szczepionek, to istnieje dużo prostsza metoda niż zaczynanie badań od zera. Dziękuję bardzo.  

Marta Wcisło
Pani Marszałek! Wysoka Izbo! Projekt ustawy  rozszerza zakres działalności Agencji Badań Medycznych. Cel jest słuszny, ale przedstawione zapisy ustawy są bardzo złe, wręcz korupcjogenne. To po prostu  dzielenie łupów. Ustawę krytycznie oceniło Biuro  Analiz Sejmowych. Brak w ustawie jest jakichkolwiek bezpieczników i zabezpieczeń finansowych publicznych środków, a te środki, które szeroko płyną  z NFZ, to ogromna kwota: 1036 mln zł na 87 projektów, czyli na jeden projekt przypada 12 mln. Po prostu żyć nie umierać. I te decyzje odnośnie do tych  środków mogą być podejmowane, na podstawie ust.  8 art. 19, przez pana prezesa jednoosobowo.  Agencja będzie powoływała ekspertów, którzy  nie będą musieli spełniać żadnych kryteriów, po prostu na ładne oczy. Te i inne, te wszystkie zapisy rodzą, szanowni państwo, pole do wielu nadużyć, mimo  że cel jest słuszny. Czy o to aby chodziło?   

Marek Dyduch
Pani Marszałek! Wysoki Sejmie! Kiedy tworzyła  się Polska demokratyczna, sprzedawaliśmy na lewo  i prawo wiele elementów polskiego przemysłu, w tym  przemysłu farmaceutycznego. Zabrakło wyobraźni,  nie przewidziano, że może wybuchnąć jakaś pandemia, taka jak COVID, i że trzeba będzie te leki kupować za granicą albo od innych producentów. Zabrakło  wyobraźni, nie zastanawiano się, skąd mielibyśmy  mieć leki, jakby był np. stan wojny, jakby wybuchła  jakaś wojna. To wszystko roztrwoniliśmy. I tu jest  moje pierwsze pytanie: Czy agencja mogłaby zająć się  odbudową pewnych sektorów związanych z systemem służby zdrowia, w tym przemysłu farmaceutycznego?  I drugie pytanie. Badania, eksperymenty medyczne zawsze Ja już nie mówię o finansach, ale też  mogą być nadużycia dotyczące osób fizycznych. Czy  jest jakiś system kontroli nad sposobem przeprowadzania tych badań , nie tylko nad wydawaniem środków? Dziękuję. 

Małgorzata Chmiel
Dziękuję bardzo. Szanowni Państwo! Oczywiście jesteśmy przeciwko uszczuplaniu środków z naszych składek, na nasze leczenie zdrowotne i przekazywaniu ich do Agencji Badań Medycznych, tym bardziej że mają one być  dalej wydawane bez respektowania przepisów ustawy o zamówieniach publicznych, czyli przekazywane  kolegom.  Mam pytanie. W planie na 2020 r. – chodzi tu  o projekt m.in. ze strony ministerstwa, projekt własny Agencji Badań Medycznych – są ujęte opracowanie szczepionki na SARS-CoV-2, udział w tym polskich ośrodków naukowych i opracowanie rekombinowanych szczepionek nowej generacji. I ja się pytam:  Co się dzieje w tej kwestii? Jakie osiągnięcia ma ta  agencja? Ile pieniędzy zostało na to przeznaczonych?  Bardzo proszę o wykazanie, na co mają iść pieniądze,  które są przeznaczone w budżecie na 2021 r. dla tej  agencji.  Przypominam, że cały budżet tej  agencji to jest aż 470 mln zł. Dziękuję.     

Magdalena Łośko
Pani Marszałek! Wysoka Izbo! Projekt dotyczy  rozszerzenia zakresu zadań Agencji Badań Medycznych o wspieranie działalności innowacyjnej w ochronie zdrowia. Pragnę przypomnieć, że w lutym br.  wspólnie z grupą posłów zwróciliśmy się do Ministerstwa Zdrowia z pytaniem, czy zamierza refundować  możliwość terapii za granicą w przypadku chorób  onkologicznych i rzadkich, gdy terapie dostępne w Polsce nie uratują zdrowia lub życia pacjenta. Resort  zdrowia poinformował nas wówczas, że nie widzi  możliwości takiej refundacji, chce za to rozwijać i szerzyć wiedzę na ten temat. Pragnę podkreślić, że  ulotkami finansowanymi z budżetu państwa, audycjami radiowymi rząd nie pomoże pacjentom. *) Teksty wystąpień niewygłoszonych w załączniku.Proszę zatem o odpowiedź na pytanie, kiedy Polki  i Polacy uzyskają dostęp do refundowanego, innowacyjnego, nowoczesnego, ratującego ludzkie życie leczenia dostępnego za granicą. Dziękuję.  

Konrad Berkowicz
Chciałbym zwrócić uwagę na to, że te wszystkie  ustawy to gmeranie w systemie, który nie ma szans  dobrze działać. Jest pozbawiony konkurencji. Błąd  genetyczny tego systemu polega na tym, że pieniądze  są przydzielane szpitalom z góry. Szpitale już te pieniądze mają i nie muszą konkurować o pieniądze,  które szłyby za pacjentem, jakością usług i efektywnością wykorzystania tych środków. W efekcie większość tych pieniędzy po prostu się marnuje. Im więcej  się dorzuca do systemu ochrony zdrowia, tym więcej  się marnuje. Czas usunąć komunę z ochrony zdrowia, tak jak  usunięto komunę z żywności w Polsce. Jak komuna  była w żywności, to były wielkie kolejki, tak jak dzisiaj w ochronie zdrowia, i mały, delikatnie mówiąc,  wybór asortymentu – tak jak dzisiaj w ochronie zdrowia. Trzeba pozbyć się komuny w ochronie zdrowia  i wtedy będziemy mieli szansę na normalny system  ochrony zdrowia. W tym momencie to jest tak, jakby  mieć chorobliwie grubego  grubasa i przypudrować mu nosek, zamiast go odchudzać, żeby ratować mu zdrowie i życie. Dziękuję bardzo.   

Tadeusz Tomaszewski
Pani Marszałek! Wysoki Sejmie! W nowelizacji  ustawy o Agencji Badań Medycznych przewiduje się  możliwość finansowania eksperymentów badawczych, na co przewiduje się, w opisie ustawy, przeznaczyć od 20% do 40% środków pochodzących z odpisu  z NFZ. A czy państwo robiliście symulacje dotyczące  tego odpisu w kontekście dzisiaj obowiązującej składki na NFZ? Czy przeprowadzono symulację dotyczącą tego, o czym mowa w dokumencie Polski Ład,  czyli zwiększenia składki zdrowotnej? Ile będzie  wówczas wynosił ten odpis i na co w agencji zostanie  przeznaczony? Druga rzecz to pomoc osobom, rodzinom będącym  w trudnej sytuacji, a walczącym chociażby, jeśli chodzi o małe dzieci, z taką chorobą jak SMA. Tutaj  rodzice robią wszystko , zbierają za pomocą fundacji środki finansowe. Muszą mieć 5 mln zł,  żeby uratować własne dziecko. Państwo stoi z boku.  Państwo w takiej sytuacji przygląda się i nie pomaga.  Czy jest nadzieja, że to się zmieni?  

Anna Kwiecień
Dziękuję bardzo.  Pani Marszałek! Pani Minister! Wysoka Izbo!  Agencja Badań Medycznych powstała, aby lepiej wykorzystać w Polsce potencjał rozwoju badań medycznych i naukowych dotyczących zdrowia, zwłaszcza  w zakresie niekomercyjnych badań klinicznych, które przed powstaniem agencji stanowiły 2% wszystkich zarejestrowanych badań. To naprawdę znikomy  procent w porównaniu z innymi państwami. Dla porównania w krajach Europy Zachodniej wskaźnik ten  wynosi ok. 40%. Celem agencji jest zwiększenie odsetka niekomercyjnych badań klinicznych do poziomu co najmniej 30%. W związku z tym agencja musi  funkcjonować sprawnie – właśnie temu służy nowelizacja tej ustawy – bez zbędnych ograniczeń, do których  należy m.in. brak możliwości wykorzystania środków w roku następnym, gdy środki nie  zostały wykorzystanie w roku bieżącym.  Dlatego bardzo proszę panią minister o ponowne  przedstawienie argumentów, które przemawiają za  tym, aby pozostały tzw. niewygasy, czyli środki, które w danym roku nie zostały wykorzystane, a które  można wykorzystać w roku następnym. Dziękuję  bardzo.  

Grzegorz Rusiecki
Szanowna Pani Marszałek! Wysoka Izbo! Dla pieniędzy wydatkowanych na naukę mówimy: tak, dla  pieniędzy wydatkowanych na badania naukowe mówimy: tak, ale dla pieniędzy, które mają być wydat

Magdalena Łośko
kowane przez Agencję Badań Medycznych, pieniędzy  pochodzących z NFZ, które agencja chce wydawać  bez żadnej procedury, bez żadnego przetargu, bez  żadnego nadzoru, mówimy stanowczo: nie. Chcemy  mieć wiedzę i móc skontrolować, na co zostały wydane pieniądze, jakich ekspertów powołujecie i jakie ci  eksperci mają kwalifikacje.  Druga kwestia: eksperyment medyczny. Bardzo  proszę o informację, czy zapisy, które znajdują się  w projektowanej ustawie, dotyczące właśnie eksperymentów są zgodne z ustawodawstwem unijnym, z prawem Unii Europejskiej. Bardzo dziękuję.  

Marek Rutka
Pani Marszałek! Pani Minister! Wysoka Izbo!  W związku z negatywnymi skutkami rozprzestrzeniania się epidemii COVID-19 kluczowe znaczenie  mają wszelkie działania stymulujące konkurencyjność i innowacyjność przemysłu farmaceutycznego.  Wobec tego mam pytanie: Czy Agencja Badań Medycznych planuje wzmocnić potencjał rozwojowy polskiego przemysłu farmaceutycznego? Polskie firmy są potentatem w skali europejskiej  w dziedzinie produkcji substancji czynnych. Warto  podkreślić, że w pierwszej fazie epidemii koronawirusa wiosną ub.r. najwięksi wytwórcy substancji czynnych na świecie, a więc Chiny i Indie, wstrzymali eksport komponentów do produkcji leków i tylko dzięki  polskim firmom farmaceutycznym nie doszło do załamania się dostaw leków stosowanych m.in. w terapii  respiratorowej. Zamiast wydawać pieniądze na opracowanie polskiej szczepionki na COVID-19, rozwijajmy w Polsce to, co robimy dobrze.  

Paweł Szramka
Pani Marszałek! Wysoka Izbo! Mój kolega z Koła  Poselskiego Polskie Sprawy poseł Andrzej Sośnierz  mówił o tym, że środki na działanie agencji pochodzą  z naszych składek zdrowotnych. Nie jestem przekonany co do tego, czy Polacy zgadzają się z takim stanem rzeczy. Dlatego bardzo proszę stronę rządową  o odpowiedź na pytanie: Czy istnieje sposób na zmianę finansowania tej agencji, aby środki na jej działalność nie pochodziły z budżetu przeznaczonego  na ochronę zdrowia? Dziękuję.  

Grzegorz Rusiecki
kim leczeniu, zastosowaniu nowoczesnego leczenia  u osób, które cierpią na bardzo skomplikowane choroby, choroby rzadkie. Tutaj nacisk kładziemy również na choroby kardiologiczne oraz onkologiczne.  Jest to niejednokrotnie szansa na uratowanie życia  osobom, dla których dotychczas nie wynaleziono odpowiedniego leczenia. Chciałabym też od razu odnieść się do kwestii finansowania działalności Agencji Badań Medycznych  ze składki, z odpisu z Narodowego Funduszu Zdrowia. Otóż te środki również służą leczeniu pacjentów,  a zatem nie można powiedzieć, że zabieramy pacjentom środki na leczenie. Przepisy dotyczące finansowania agencji są już uchwalone, a więc – jak rozumiem, państwo posłowie również głosowali, kiedy  procedowaliśmy nad ustawą o Agencji Badań Medycznych – w tym zakresie nie dokonujemy aktualnie  żadnej zmiany. Jedyną zmianą odnośnie do środków finansowych jest uelastycznienie wydatkowania  środków przez Agencję Badań Medycznych. Chodzi  o to, że środki są wydatkowane na projekty 6-letnie.  Projekty są realizowane przez poszczególnych beneficjentów tych środków i zwyczajnie mogą zdarzyć się  sytuacje, w których z różnych obiektywnych przyczyn harmonogramy projektów będą przesuwane  w czasie, będą one ulegały zmianie. Mogą one przesunąć się, zmienić się w trakcie roku. W związku  z tym, zamiast oddawać pieniądze do budżetu, proponujemy, aby przesunąć je na kolejny rok, dzięki  czemu te projekty będą mogły zostać w pełni zrealizowane i nie będą musiały być realizowane kosztem  kolejnych inicjatyw, które są zaplanowane, uwzględnione w budżecie Agencji Badań Medycznych. Takie  rozwiązanie jest przyjęte chociażby w odniesieniu do  środków europejskich, których również w przypadku  niewydatkowania nie trzeba zwracać z końcem roku.  Dodam jeszcze, co bardzo istotne, że te środki muszą  być wydatkowane na ten konkretny cel, na który zostały przeznaczone pierwotnie. Agencja nie będzie  miała możliwości zmiany celu wydatkowania środków, a więc zostają zachowane pierwotne założenia,  pierwotne cele. Tylko w uzasadnionych przypadkach,  kiedy beneficjenci nie zdążą zrealizować zadania,  środki zostaną przesunięte na kolejny rok. Środki na inwestycje w Agencji Badań Medycznych będą przeznaczane z dotacji celowej, czyli będzie  ściśle określony cel wydatkowania tych środków.  Środki te pochodzą z budżetu państwa, a nie z odpisu z Narodowego Funduszu Zdrowia. Aby Agencja  Badań Medycznych sprawnie funkcjonowała, musi  posiadać chociażby systemy informatyczne czy sprzęt  komputerowy. I to są środki, które mają służyć sfinansowaniu podstawowych funkcji Agencji Badań  Medycznych, tak jak w przypadku każdej innej instytucji, która funkcjonuje i musi ponosić wydatki na  sprzęt czy związane z funkcjonowaniem pracowników w normalnych warunkach. Jeżeli chodzi o pozostałe przepisy dotyczące prawa wykonywania zawodu, podkreślam, że wszystkie  samorządy zawodowe są z nami w stałym kontakcie  i mają świadomość wprowadzanych zmian. Są one  wynikiem przepisów ustawy o dokumentach publicznych, które wskazują jako emitenta dokumentów  ministra zdrowia. Dotychczas emitentem były samorządy, które decydują o nadaniu prawa wykonywania  zawodu, jak również wydają prawo wykonywania  zawodu. Zawsze było to ich zadanie własne. Chcielibyśmy, aby to zadanie było realizowane dokładnie  w taki sam sposób, w związku z czym w przepisie  znalazła odzwierciedlenie propozycja, aby minister  zdrowia mógł upoważnić konkretny samorząd zawodowy do tego, aby wydawał dokument prawa wykonywania zawodu zgodnie z wymogami określonymi  w ustawie o dokumentach publicznych. Jest to o tyle  istotne, że dokumenty te będą wydawane już od 1 stycznia i muszą spełniać wymogi określone w ustawie,  przede wszystkim związane z brakiem możliwości ich  sfałszowania czy wykorzystywania przez niewłaściwe osoby.   Odniosę się teraz do kwestii protestów, które  mogą być składane, dotyczących wyników oceny.  Otóż protesty będą składane w przypadku negatywnej oceny wniosku o finansowanie badania. Ma to na  celu wyeliminowanie sytuacji, kiedy ktoś odwołuje  się np. od tego, że otrzymał zbyt mało środków. To  jest powszechnie stosowana procedura, że jest składany protest w przypadku negatywnej oceny projektu. Nie będzie on rozpatrywany jednoosobowo, może  być cofnięty w celu dokonania oceny przez komisję  oceniającą projekty. Pytanie dotyczące leczenia SMA. Po pierwsze,  planowane jest ogłoszenie konkursu na temat chorób  rzadkich oraz psychiatrii i neurologii, a więc będzie  można składać wnioski dotyczące leczenia SMA. Natomiast już dzisiaj refundowane są leki, które umożliwiają leczenie tych osób. Leczeniem jest objętych  ok. 700 osób, które mają zdiagnozowaną tę chorobę.  Tak więc nie jest prawdziwa informacja o tym, że nie  jest w tej chwili finansowane leczenie osób chorych  na SMA. Podkreślając ponownie rolę Agencji Badań Medycznych w rozwoju terapii lekowych, innowacyjnych  leków oraz innowacyjnych terapii leczenia, należy jak  najbardziej wspierać agencję, zwłaszcza że jest ona  bardzo dobrze oceniana. Raport NIK nie wykazał  żadnych nieprawidłowości.  Raport NIK nie weryfikuje jedynie analizy finansowej, ale weryfikuje także wszystkie procedury, które są stosowane w agencji. Tak więc należy podkreślić, że projekty są wybierane w sposób rzetelny,  transparentny, obiektywny, zgodnie z przyjętymi  procedurami, które są opisane na stronie internetowej, w dokumentacji konkursowej przez osoby, które  

Sprawozdawca
Dziękuję. Pani Marszałek! Wysoka Izbo! Chciałem przedstawić sprawozdanie Komisji Ustawodawczej o posel

Kazimierz Smoliński
Dziękuję bardzo. Pani Marszałek! Wysoka Izbo! Mam przyjemność  przedstawić stanowisko klubu Prawo i Sprawiedliwość wobec poselskiego projektu zmiany ustawy  o partiach politycznych, druk nr 1231. Wysoki Sejmie! Ustawa o partiach politycznych  jest z 1997 r. i w niektórych aspektach nie przystaje  do aktualnego stanu prawnego. Dlatego posłowie  wnioskodawcy stwierdzili, że należy dokonać zmiany  art. 18 tej ustawy, który zakłada jawność ewidencji  partii politycznej, co jest ze wszech miar potrzebne,  natomiast elementy tej jawności idą za daleko. Ta  ewidencja jest jawna w zakresie adresów zamieszkania osób, które wchodzą w skład władz partii oraz  osób, które są uprawnione do zaciągania zobowiązań  majątkowych w imieniu partii, a także adresów na  listach osób, które są założycielami, popierają założenie partii. Dlatego projekt ingeruje w tę ustawę  i wykreśla możliwość ujawniania tych danych. Mamy  już całkowicie nowe przepisy unijne w zakresie  ochrony danych osobowych, w tych latach również  zmieniały się bardzo nasze przepisy krajowe, wobec  tego ustawa, czy projekt ustawy w trochę zmienionym kształcie w stosunku do pierwotnego, nadal  w sprawozdaniu komisji z druku nr 1256 zawiera  trzy artykuły. Art. 1 obejmuje szczegółowe informacje, które mają się znaleźć w ewidencji; do tej pory  znajdowały się one w rozporządzeniu i nie było podstaw prawnych do tego, żeby takie dane w ewidencji  umieszczać. Został więc szczegółowo wymieniony  zakres informacji, które zawierają się w ewidencji. Natomiast istotna jest zmiana art. 18. To jest właśnie ta zmiana, która mówi o tym, że ewidencja wraz  z tekstami statutów partii jest jawna, z wyłączeniem  informacji o adresach zamieszkania osób fizycznych,  i to zarówno tych osób, które wchodzą w skład organów uprawnionych, jak również osób zgłaszających  partię do ewidencji. Zmieniono również zapis, który jednoznacznie  stwierdza, że jawne informacje zawarte w ewidencji  podlegają udostępnieniu w Biuletynie Informacji Publicznej sądu, w przypadku czego zdaniem prawników rzeczywiście wcześniej nie było podstaw prawnych wprost, dlatego uzupełniono projekt w tym  zakresie. On zdaniem klubu Prawo i Sprawiedliwość  zasługuje na poparcie i będziemy go popierać, ponieważ te zmiany są naszym zdaniem konieczne, aby  chronić te dane osobowe, które nie powinny podlegać  ujawnieniu. Dziękuję bardzo. 

Arkadiusz Myrcha
Dziękuję. Pani Marszałek! Wysoka Izbo! Tak jak przedstawił to pan poseł Mularczyk, projekt ustawy nie wzbudza kontrowersji o tyle, że wychodzi naprzeciw pewnym oczekiwaniom, bo nie dość, że zostaje uregulowana kwestia jawności adresów zamieszkania osób,  które są uprawnione do reprezentowania partii politycznych i zaciągania zobowiązań, a pamiętajmy, że  to są też osoby, które nie muszą być jednocześnie  osobami publicznymi, które nie muszą być aktywnymi politykami, więc jest to zmiana, której kierunek  jest dobry, to jeszcze zostają też jednocześnie wprowadzone pewne takie kwestie porządkowe dotyczące  jawności, dotyczące publikacji chociażby dokumentów dotyczących partii politycznych. A więc Klub Parlamentarny Koalicja Obywatelska nie zgłasza zastrzeżeń do przedstawionego  projektu ustawy. Dziękuję bardzo, pani marszałek.   

Anita Kucharska-Dziedzic
Szanowna Pani Marszałek! Wysoka Izbo! Jawność i uczciwość. Jawności i uczciwości w życiu publicznym potrzeba nam jak przysłowiowego dżdżu.  Poziom zaufania społecznego jest w Polsce dramatycznie niski, niższy od średniej europejskiej. Obserwujemy już negatywny kapitał społeczny, negatywne  zaufanie objawiające się w nasilającej się korupcji  i klientelizmie. Statystyczny Polak zakłada brak dobrej woli po stronie instytucji państwa i po stronie  jego przedstawicieli. Nie ufamy ani państwu, ani  parlamentowi, ani partiom. Nie wiem, czy państwo czytacie Fukuyamę czy  Rothsteina, może chociaż Sztompkę, nie wiem, czy  w postępującym braku zaufania, zgeneralizowanego,  instytucjonalnego, dostrzegacie kryzys podstaw demokracji, ale na pewno przeglądacie wyniki badań  opinii publicznej i oglądacie relacje z polskich ulic,  gdzie okrzyki kierowane wobec polityków, zwłaszcza  wobec polityków partii rządzącej, wskazują na niski  kapitał społecznego zaufania, a od frustracji tylko  krok do eskalacji przemocy. Ubiegłoroczne badanie CBOS na temat zaufania  społecznego pokazało, że 3/4 społeczeństwa wyznaje  pogląd, że w relacjach z innymi ludźmi należy być  bardzo ostrożnym. Co ciekawe, najbardziej nieufny  wobec innych jest wasz elektorat, a największe zaufanie do innych mają ludzie o lewicowym światopoglądzie. Wiem, że żerujecie na nieufności waszego elektoratu, ale Polska jest częścią Europy i tęskni za tym,  co tak pięknie opisał kiedyś Kapuściński – za Europą, czyli światem pozbawionym cwaniactwa, opryskliwości, chamstwa i właśnie wrogiej nieufności.  Także wasz prawicowy elektorat tęskni za tą europejską normą. To było widoczne tu, na tej sali dzisiaj,  kiedy przegraliście głosowanie, bo posłowie chcieli  pełnej informacji o interesach pana Obajtka. Dostrzegacie zbliżającą się klęskę wyborczą, bo  Polacy mają dość kumoterstwa i obsadzania rodzinami i znajomymi królika spółek Skarbu Państwa i wszelakich rad nadzorczych. Ponieśliście klęskę propagandową, bo ani ordynarne tyrady na sali plenarnej,  ani wszystkie media tzw. publiczne nie dały rady  poszczuć jeszcze bardziej obywateli na znienawidzone przez was instytucje. Ponad dwa razy więcej Polaków ufa Unii Europejskiej niż polskiemu parlamentowi. Temu opluwanemu na tej sali rzecznikowi praw  obywatelskich też ufa niemal dwa razy więcej Polaków niż parlamentowi. Ludzie śmieją się Pani Marszałek! Mam prawo do wypowiedzi  w imieniu klubu Lewicy. Ludzie śmieją się z tych żałosnych wpadek typu  pana Bielana, który za siedzibę własnej partii obrał  biuro poselskie lewicowej posłanki. Paradoksalnie  więc dobrze, że chcecie, by niejawne stały się adresy  kluczowych członków partii politycznych, bo to zakończy ten lumpiarski zwyczaj szukania słupów, ale  likwidowanie zapisów generujących nadużycia i kombinatorstwo nie wystarczy, bo dostęp do informacji  o państwie, partiach i sposobie zarządzania mieniem  wspólnym trzeba poszerzać, a nie ograniczać.  Złożyłam w imieniu Lewicy stosowny projekt  ustawy. Wystarczy zacząć nad nim procedować.  Kolejne projekty przyniesione przez stronę społeczną czekają w sejmowych zamrażarkach. Ustawę  o partiach politycznych trzeba zmieniać w wielu  aspektach. Partie nie mogą być trampolinami do żerowania na majątku publicznym. Partie nie mogą być  bytami mafijnymi. Tu przypominam wam przegrany  proces z prof. Sadurskim, który zdiagnozował PiS-owski styl uprawiania partyjnej polityki. Lewica chce dalszego procedowania nad tym projektem i chce jego poszerzenia o zapisy gwarantujące,  że Polacy będą mogli na powrót zaufać swojemu państwu, swojemu parlamentowi, drugiemu człowiekowi, a do tego jest potrzebna jawność i uczciwość, bo  bez tego kolejne miliony wyjadą z kraju, a ostatni  zgasi światło na tym padole frustracji, nienawiści i traktowania drugiego człowieka jako potencjalnego źródła zła i zarazy. Panie Pośle Mularczyk! Do dzieła. Wykazał pan  już dobrą wolę na posiedzeniu Komisji Ustawodawczej. Teraz czas, by przyjął pan uwagi opozycji czy  Lewicy, także wnioski mniejszości. Niech zostanie po  was coś dobrego, choć jedna rzecz zrobiona dla dobra kraju i jawności, a nie dla dobra partyjnych kolegów  i koleżanek. Dziękuję.   

Dariusz Kurzawa
Szanowna Pani Marszałek! Wysoka Izbo! Mam  zaszczyt w imieniu Klubu Parlamentarnego Koalicja  Polska – Polskie Stronnictwo Ludowe, Unia Europejskich Demokratów, Konserwatyści zaprezentować  nasze stanowisko w sprawie zmiany ustawy o partiach politycznych, druki nr 1231 i 1256. W ustawie tej modyfikujemy zwłaszcza art. 17 poprzez dodanie art. 17a uściślającego kwestie dotyczące ewidencji. Chodzi m.in. o nazwę partii, datę założenia, symbole, nazwiska i adresy założycieli oraz  reprezentantów i inne istotne informacje. Zmiana  polega przede wszystkim na wpisaniu do art. 18 ust. 1  zapisu o jawności wspomnianej ewidencji, z wyłączeniem informacji o adresach zamieszkania osób fizycznych. Po ust. 3 dodajemy ust. 3a o udostępnieniu  informacji jawnych w Biuletynie Informacji Publicznej sądu.  Proponowane zmiany w ustawie są naszym zdaniem uzasadnione. Wrażliwe dane osobowe, do jakich  należy bez wątpienia adres zamieszkania, są chronione  w wielu postępowaniach i dokumentach. Ta  sama zasada powinna również mieć zastosowanie  w ustawie o partiach politycznych. Powszechne udostępnienie danych adresowych  w Internecie jest niebezpieczne i stwarza duże zagrożenie dla sfery prywatnej polityka i jego najbliższych.  Chodzi również dualizm legislacyjny. Posłowie i senatorowie są chronieni w tej sferze w ustawie o wykonywaniu mandatu, a w drugiej, tj. o partiach politycznych, tej ochrony już nie ma. Zmiana likwiduje  tę sprzeczność.  Przytaczany, również w uzasadnieniu, argument  o brutalizacji życia publicznego jest trafny, ale chciałbym nieśmiało przypomnieć, że do tej brutalizacji  doszło zwłaszcza w ostatnich 5 latach za sprawą mediów publicznych i niektórych najważniejszych osób  w naszej polityce. Tym niemniej proponowane zmiany w tej ustawie są konieczne i pożyteczne oraz  wspierane przez wielu legislatorów. Dlatego mój klub  Koalicja Polska – Polskie Stronnictwo Ludowe, Unia  Europejskich Demokratów, Konserwatyści popiera  wspomniane zmiany i będzie głosować za. Dziękuję  bardzo. 

Joanna Mucha
Dziękuję bardzo.  Pani Marszałek! Wysoka Izbo! Zanim przejdę do  omówienia tego projektu, projektu zawartego w druku nr 1231, pozwolę sobie na parę słów wstępu.  Byłabym wdzięczna, pani marszałek, gdyby pani  nie cenzurowała mojej wypowiedzi, bo mam prawo  do tego, żeby sformułować ją w dowolny sposób. Bardzo proszę o brak cenzury. Doskonale o tym pamiętam, pani marszałek.  Mam 5 minut na to, żeby swobodnie wypowiedzieć  się na ten temat. Bardzo dziękuję.  Otóż mamy dzisiaj w Polsce wiele problemów,  np. suszę. Dzisiaj rolnicy mówią o tym, że za chwilę  będzie tragedia. Służby mówią o tym, że chwilę zaczną płonąć lasy. Mamy inflację, która dla ludzi oznacza po prostu drożyznę. Dla pana prezesa Glapińskiego nie jest to ważne, co za każdym razem podkreśla  w swoim wystąpieniu. Mamy problem mieszkań.  Mamy problem opieki nad seniorami, nad osobami  niesamodzielnymi. Mamy problem przemocy. Mamy  

Anita Kucharska-Dziedzic
problem opieki nad seniorami, nad osobami niesamodzielnymi. Mamy problem przemocy. Mamy problem  braku usług publicznych na poziomie odpowiadającym naszemu rozwojowi i naszym aspiracjom. Kolejki do lekarza zagrażają życiu ludzkiemu. Są szkoły,  przedszkola, żłobki i wszystkie te miejsca, którym  trzeba pomagać. Trzeba nad tym pracować. Można  byłoby długo mnożyć tematy, którymi powinien zajmować się polski Sejm. Mogłabym wymieniać przez  5 minut listę tylko tych tematów, którymi się polski  Sejm powinien zajmować.   Tymczasem my się zajmujemy adresami osób, które tworzą partie polityczne.   Osiem lat rządziliśmy i wprowadziliśmy Polskę na  zupełnie inny poziom cywilizacyjny. Chciałam panu  przypomnieć, że wy rządziliście 2 lata i po 2 latach Polacy wam podziękowali. Tymczasem my się zajmujemy adresami polityków. Nie wiem, ten rząd chyba musi po prostu wypełnić czas sejmowy, czas, w którym obradujemy, jakimiś dowolnymi, zupełnie dowolnymi tematami.  Załóżmy, że potraktowalibyśmy ten temat poważnie,  że chcielibyśmy coś w tych partiach politycznych poprawić. W związku z tym zgłosiliśmy poprawki. Pierwsza poprawka mówi o tym, żeby poza sprawozdaniami finansowymi składać też sprawozdania merytoryczne z działalności partii politycznych. Druga poprawka mówi o możliwości zdalnego podejmowania  decyzji, tak jak jest to umożliwione w tej chwili stowarzyszeniom i fundacjom. Ale pan poseł Mularczyk  prowadzący prace nad tą ustawą uznał najwyraźniej,  że jeśli coś jest wymyślone poza PiS-em, to jest to po  prostu myślozbrodnia.  Panie Pośle! Proponuję, żeby pan sobie odświeżył  lekturę Orwella, bo naprawdę zbliżacie się państwo  już nie tylko do tych postaci, ale do ich karykatur.  Zagłosujemy za tą ustawą, ale uważamy, że skandaliczne jest to, że Sejm zajmuje się tak nieważnymi  dla ludzi tematami, kiedy ważne tematy nie są zaadresowane. Dziękuję.    

Krystian Kamiński
Pani Marszałek! Wysoka Izbo! Najpierw chciałbym zwrócić uwagę na pewne kuriozum. Przy tak  drobnym projekcie każdy klub i każde koło ma 5 minut, a przy umowach międzynarodowych, chociażby  przy umowie o współpracy obronnej ze Stanami Zjednoczonymi – tylko 3 minuty. Jest to jakaś absurdalna  sytuacja i uważam, że powinniśmy zdecydowanie  przemyśleć tryb procedowania, tryb dyskusji nad takimi rzeczami i ustalić, jakie mamy priorytety.   Do rzeczy, do rzeczy. Od samego początku zmierzam do rzeczy. Ten poselski projekt ustawy o zmianie ustawy o partiach politycznych jest niekontrowersyjny, bo co miałoby być kontrowersyjnego. I pewnie w takiej formie zostanie uchwalony. Jednak tym,  czego naprawdę potrzebujemy, są zmiany systemowe,  a tych Prawo i Sprawiedliwość nie potrafi przygotować, ponieważ nasz skostniały system polityczny  trzeba zmienić. My nie mamy, tak jak często to państwo określają, jakiejś demokracji, tylko mamy oligarchię partyjną, gdzie prezesi poszczególnych partii  wyznaczają, kto dostanie jedynkę i w związku z tym,  kto ma zostać posłem. Trzeba zmienić nasze prawo  wyborcze, tak aby realnie posłowie, którzy pracują  w swoich okręgach, którzy są znani, mogli mieć możliwość, że zostaną wybrani, bez tego, że będą musieli podlizywać się prezesowi swojej partii. Zdecydowanie ułatwiłoby to życie nam wszystkim. Dodatkowo, jeśli chodzi o obszar finansowania  partii politycznych, finansowania chociażby biur poselskich, to dlaczego tak jest, że poseł jest coraz bardziej uzależniony od swojej partii. Bo to partie dostają ogromne subwencje, a posłowie w biurach nawet  nie mają odpowiednich pieniędzy, żeby zamówić ekspertyzy, żeby zatrudnić ekspertów w danych dziedzinach. Przecież posłowie pracują w ważnych komisjach, jak chociażby ja pracuję w Komisji Spraw Zagranicznych, samorządu terytorialnego i wypadałoby, żeby odpowiednie pieniądze były przeznaczone na  to, żeby każdy poseł mógł zamówić ekspertyzy w danej dziedzinie, miał w danej dziedzinie eksperta. I na  to są potrzebne pieniądze. Jeśli państwo nie wiedzą,  z czego to finansować, to bardzo proste, obetnijmy  subwencje i dajmy te pieniądze właśnie na ekspertyzy i ekspertów. Bo Polacy od nas oczekują nie wyrażania swoich emocji, tylko merytorycznej pracy dla  nich. A jak wykonywać merytoryczną pracę, jeśli nie  ma pieniędzy właśnie na zatrudnianie ekspertów  i zamówienia ekspertyz? Takich zmian oczekują wyborcy i takie zmiany przygotuje Konfederacja, a jeśli  zostanie wybrana, to również je wprowadzi. Dziękuję.  

Krzysztof Bosak
Wysoki Sejmie! Pani Marszałek! Mój przedmówca,  poseł Krystian Kamiński, słusznie zwrócił uwagę na  to, że mamy w polskiej polityce deficyt środków na  pracę ekspercką. Jest to w ustawie o partiach politycznych zdefiniowane, ale myślę, że można dość łatwo  zrozumieć, dlaczego tak jest. Otóż odpowiedź tkwi  w niechęci do projektu, który przedstawiliśmy już 5 lat  temu, i solidarnie wszystkie partie polityczne przestraszyły się, nabrały wody w usta. To był projekt o finansowaniu polskiej polityki i działalności w debacie  publicznej z zagranicy. Dziś mainstreamowe partie  polityczne od PiS-u przez Platformę po Lewicę, PSL  pracują za pieniądze niemieckich fundacji politycznych, robią wspólne projekty, a to tzw. prawica z Fundacją Konrada Adenauera, lewica ma odpowiednie  fundacje lewicowe, liberałowie – liberalne, tak zwani  centrowcy. W żaden sposób wam to nie przeszkadza. Robiliście wielką aferę wokół pani Ludmiły Kozłowskiej, że finansowana jest z zagranicy, że będzie organizować polski Majdan. Ale przecież ona dostawała  pieniądze legalnie. Dlaczego? Bo nie zdecydowaliście się  nigdy zmienić prawa w ten sposób, żeby ktoś działalności wywrotowej w Polsce nie mógł finansować. Działalność szpiegowska, jak ktoś przywiezie pieniądze w walizce, jest zakazana, ale jak ktoś przeleje prosto na  konto fundacji pani Kozłowskiej, jest całkowicie legalna. Dlatego nie zależy wam na tym, żeby była finansowana działalność ekspercka z funduszy politycznych  na partie polityczne, bo macie je skądinąd. A jeżeli chodzi o te kwestie, o których dzisiaj rozmawiamy, wykreślenie publikacji prywatnych adresów, polityków, jest to oczywista sprawa. To pokazuje tylko, jak anachroniczna jest ustawa o partiach  politycznych. Przypomnę, że były prowadzone w wielkim pośpiechu nowelizacje Kodeksu wyborczego.  Ustawy o partiach politycznych nikt nie ruszył. Ta  ustawa jest w wielu punktach kompletnie niedopasowana do dzisiejszych czasów. Ona jest swego rodzaju  prawnym reliktem. Należałoby zrobić okrągły stół  partii politycznych, napisać tę ustawę od początku.  Zobaczyć, jak partie polityczne powinny działać nowocześnie w XXI w., gdzie w tej chwili cały szereg  narzędzi, które stosuje się współcześnie, związanych  z Internetem, z finansami jest skrępowany. Ale wam  na tym nie zależy, bo sobie wszystko finansujecie jak  nie z Polskiej Fundacji Narodowej , to ze spółek Skarbu Państwa, to z kancelarii premiera. Marnotrawicie pieniądze podatników, a anachroniczne prawo wam nie przeszkadza, tylko żeby ochronić swoje adresy zmieniacie jeden przepis.  

Tadeusz Tomaszewski
Pani Marszałek! Wysoki Sejmie! Chciałbym zadać  pytanie przedstawicielom rządu, właściwie też Państwowej Komisji Wyborczej. Pytanie jest związane  z ustawą o partiach politycznych. Może pan przewodniczący, gdyby był w stanie, choć pytanie nie należy  do łatwych Czy partie polityczne zgodnie z ustawą  mogą posiadać majątek? W tej chwili są różnego rodzaju programy rządowe, np. fotowoltaika. Czy żeby  zamontować na budynku partii politycznej fotowoltaiki, partia polityczna może otrzymać dofinansowanie,  które otrzymują inne podmioty na zamontowanie fotowoltaiki, na budynkach będących własnością partii  politycznej? Podkreślam, nie jest to prowadzenie działalności gospodarczej. Bo gdyby było to prowadzenie  działalności gospodarczej, automatycznie jest to przyczyna do nieotrzymania subwencji z budżetu państwa.  , bo to jest zakazane. Dziękuję. 

Jan Szopiński
Pani Marszałek! Wysoka Izbo! Po wprowadzeniu tej  nowelizacji ewidencja wraz z tekstami statutów partii  politycznych będzie jawna, natomiast adresy przywódców partyjnych jawne nie będą. Rozumiem, że każda  grupa polityczna dba o własne interesy, ale posłowie  zgromadzeni na tej sali powinni przede wszystkim zadbać o interesy wyborców, a dopiero później o interesy  własne. Utajnienie adresów zamieszkania władz partii, których prezesi mogą swoimi decyzjami zniszczyć  życie milionów ludzi, moim zdaniem powinno nastąpić w drugiej kolejności, po utajnieniu adresów członków stowarzyszeń, fundacji, a przede wszystkim przedsiębiorców, z których podatków finansuje się działalność partii. Dziękuję. 

Marek Dyduch
Pani Marszałek! Wysoki Sejmie! Dzisiaj mamy  taką sytuację, że partie polityczne, które weszły do  parlamentu, są finansowane z budżetu państwa. Panowie posłowie z Konfederacji mówili, że pieniądze  powinniśmy przeznaczyć na ekspertów, a nie na inną  działalność. Możemy to uregulować. Proponuję, żeby  50% dotacji dla tych partii politycznych, które są w Sejmie, mogło iść na wybory, a 50% zostawić na edukację polityków, na dokształcanie ich, jeżeli chodzi  o ekspertyzę, ich wiedzę, ich kulturę polityczną, bo  dzisiaj tak naprawdę partie polityczne, które są w Sejmie – i to jest różnica, bo różnicują się w ten sposób,  mają preferencje – finansują swoje wybory ze środków państwowych. Zmieńmy to i zainwestujmy w polityków. Zainwestujmy w lepszą jakość uprawiania polityki, bo to jest istota. A ta poprawka, ta nowelizacja jest potrzebna.   Ja bym jej nie lekceważył, bo dzisiaj uprawianie polityki to jest stan, zawód wyższego ryzyka,  bo polityka można opluć, kiedy się chce. Dziękuję. 

Grzegorz Rusiecki
Bardzo dziękuję. Szanowna Pani Marszałek! Wysoka Izbo! Oczywiście nie mam absolutnie żadnych uwag do tego  projektu ustawy, natomiast mam takie ogólne pytanie dotyczące techniki prawotwórczej, dlatego że już  dzisiaj słyszymy na tej sali, że są inne propozycje  dotyczące zmian w ustawie o partiach politycznych.  Rzeczywiście dość kuriozalne jest to, że prowadzimy  tutaj półgodzinną dyskusję i dyskusje na posiedzeniach komisji, żeby zmienić jeden artykuł. Jeżeli są  już w przestrzeni publicznej czy parlamentarnej jakieś pomysły dotyczące innych zmian w ramach tej  samej ustawy, to wydaje się rozsądne, żeby wstrzymać się z tą ustawą i przyjąć jedną Nie nowelizować jednej ustawy na każdym posiedzeniu Sejmu.  Chciałbym zapytać, jak to wygląda ze strony rządu  i ze strony Komisji Ustawodawczej. Bardzo dziękuję. 

Arkadiusz Mularczyk
Dziękuję. Pani Marszałek! Wysoka Izbo! Jestem przedstawicielem wnioskodawców. Większość dyskusji, która  się tutaj toczyła, dotyczyła zupełnie innych zagadnień, a nie projektu ustawy. To był projekt poselski,  nie był to projekt rządowy. Jak rozumiem, każdy  z klubów, które uczestniczą w tej dyskusji, debacie,  ma prawo przygotować nowelizacje, które uważa za  stosowne. Jesteśmy otwarci na dyskusję, także o ustawie o partiach politycznych. Każdy z klubów ma taką  możliwość. Co do tych poprawek, o których wcześniej rozmawialiśmy, pani poseł Muchy, to niestety te poprawki  zostały zgłoszone do przedłożenia, które dotyczyło  zupełnie innego, incydentalnego problemu. Wydaje  mi się, że tę sprawę po prostu trzeba uregulować.  Natomiast jeśli chodzi o większe, szersze nowelizacje,  jesteśmy otwarci. Proszę zgłosić propozycje projektów ustaw czy zmian ustaw. Będziemy o nich dyskutować. Dzisiaj oczywiście bardzo łatwo szermować  argumentami, że coś trzeba zmienić, ale proszę po  prostu przygotować konkretne projekty ustaw i wtedy będziemy mogli o nich rozmawiać. Chcę podziękować wszystkim klubom za deklarację poparcia tej inicjatywy, która oczywiście ma charakter incydentalny. Wydaje się, że jest to nowelizacja  potrzebna i konieczna, biorąc pod uwagę chociażby  kwestię daleko idących rozwiązań, jeśli chodzi o dane  osobowe naszych obywateli. Uważam, że ta sprawa  powinna być jak najszybciej uregulowana. Dziękuję  za poparcie, dziękuję za dyskusję i chcę podkreślić,  że jesteśmy otwarci na dyskusję o kolejnych zmianach w ustawie o partiach politycznych. Dziękuję  bardzo, pani marszałek.  

Jan Szopiński
Przystępujemy do rozpatrzenia punktu 7. porządku dziennego: Sprawozdanie Komisji Nadzwyczajnej o przedstawionym przez Prezydenta  Rzeczypospolitej Polskiej projekcie ustawy o zmianie ustawy – Kodeks cywilny . Uprzejmie proszę pana posła Grzegorza Lorka  o przedstawienie sprawozdania komisji. 

Grzegorz Lorek
Pani Marszałek! Pani Minister! Wysoka Izbo! Mam  zaszczyt przedstawić sprawozdanie Komisji Nadzwyczajnej do spraw zmian w kodyfikacjach o przedstawionym przez prezydenta Rzeczypospolitej Polskiej projekcie ustawy o zmianie ustawy – Kodeks cywilny, druki  nr 1125 i 1218. Szanowny Panie Marszałku! Pani Minister! Panie  i Panowie Posłowie! Wysoka Izbo! Klub Parlamentarny  Prawo i Sprawiedliwość popiera przedstawiony przez  prezydenta Rzeczypospolitej Polskiej projekt ustawy  o zmianie ustawy Kodeks cywilny, druk nr 1125. Projekt przewiduje dodanie w Kodeksie cywilnym  zapisów, zgodnie z którymi najbliższej rodzinie poszkodowanego, który np. wskutek wypadku doznał  trwałego uszkodzenia ciała, przysługiwać będzie odszkodowanie za naruszenie więzi rodzinnej. W razie  ciężkiego i trwałego uszkodzenia ciała lub rozstroju  zdrowia skutkującego niemożnością nawiązania lub  kontynuowania więzi rodzinnej sąd może przyznać  najbliższym członkom rodziny poszkodowanego odpowiednią sumę tytułem zadośćuczynienia za doznaną krzywdę. Potrzeba zmian, jak zostało to przedstawione  w sprawozdaniu, wynika z rozbieżności w orzecznictwie sądowym. Ujawniona rozbieżność i zmiana kierunku rozstrzygania o bardzo istotnych społecznie  roszczeniach nie jest pożądana z punktu widzenia zasad demokratycznego państwa prawa urzeczywistniającego zasady sprawiedliwości społecznej oraz zasady  zaufania do państwa i tworzonego przez niego prawa. Słuszna jest zapłata zadośćuczynienia, gdy najbliższy członek rodziny dozna poważnego uszczerbku  na zdrowiu skutkującego niemożnością nawiązania  lub kontynuowania więzi rodzinnej. Prezydencki projekt wychodzi naprzeciw oczekiwaniom społecznym.  W imieniu Klubu Parlamentarnego Prawo i Sprawiedliwość zdecydowanie rekomenduję ww. projekt  ustawy. Dziękuję.  

Barbara Dolniak
Panie Marszałku! Wysoka Izbo! Przedmiotowy  projekt ustawy jest konsekwencją luki prawnej,  z jaką mieliśmy do czynienia w przypadku zadośćuczynienia pieniężnego za ciężkie i trwałe uszkodzenie ciała lub wywołanie rozstroju zdrowia. W praktyce sądowej w wielu przypadkach zarówno sądy powszechne, jak i Sąd Najwyższy uznawały,  że mamy do czynienia z dobrem osobistym, o którym  mowa w art. 23 Kodeksu cywilnego, i zasądzały, jeżeli uznały ku temu podstawy, zadośćuczynienie pieniężne, właśnie na podstawie art. 23 Kodeksy cywilnego w związku z art. 448 Kodeksu cywilnego. Były jednak orzeczenia zarówno sądów powszechnych, jak i Sądu Najwyższego, w tym ostatnia uchwała Sądu Najwyższego podjęta w składzie siedmiu sędziów, które wskazywały, że nie ma podstawy prawnej do zadośćuczynienia właśnie w takim przypadku,  którego dotyczy przedmiotowy projekt ustawy, i kończyło się to oddaleniem powództwa. Taka sytuacja rozbieżności jest dla obywatela nie  do zaakceptowania, powoduje bowiem niepewność  prawną, sytuację, w której obywatel nie ma pewności, jak sąd rozstrzygnie konkretną sprawę, w której  występuje on z roszczeniem pieniężnym, w tym przypadku z pozwem o zadośćuczynienie pieniężne. Na  istnienie luki prawnej wskazywała już w 2018 r.  pierwsza prezes Sądu Najwyższego pani prof. Małgorzata Gersdorf w wystąpieniu o stwierdzonych nieprawidłowościach i lukach w prawie. Tam właśnie  mówiła o tym, że kwestia zadośćuczynienia pieniężnego w razie ciężkiego i trwałego uszkodzenia ciała  lub wywołania rozstroju zdrowia wymaga regulacji  prawnej. Przedmiotowy projekt ustawy wypełni, po uchwaleniu go przez Sejm i Senat, lukę prawną i pozwoli  już, jak w przypadku art. 4464 Kodeksu cywilnego,  który dotyczy zadośćuczynienia w przypadku śmierci osoby najbliższej, najbliższego członka rodziny,  stosować konkretny przepis i unikać takich rozbieżności, że pojawiają się orzeczenia, w których jedne sądy  zasądzają należność, a w drugich dochodzi do oddalenia powództwa. Tym samym projekt ten pozwoli na eliminowanie  wszelkich wątpliwości dotyczących podstawy prawnej  i orzekanie sądów, zarówno powszechnych, jak i Sądu  Najwyższego, w przypadku gdy spełnione są oczywiście przesłanki wynikające z tego przepisu, o zasądzeniu stosownego zadośćuczynienia pieniężnego w sytuacjach wyjątkowo traumatycznych. Nie ulega bowiem  wątpliwości, że sytuacje, o których mowa w tym projekcie ustawy, są wyjątkowo trudne zarówno dla osoby  poszkodowanej, jak i dla bliskich, najbliższych członków rodziny poszkodowanego. Mówimy tu o śpiączce  pourazowej lub stanie wegetatywnym członka rodziny, ale także o np. uszkodzeniu dziecka w czasie porodu, co rodzi brak możliwości nawiązania więzi rodzinnej. Oczywiście mówimy o sytuacjach, które są jednoznaczne. Tu nie może być wątpliwości, że może to  dotyczyć sytuacji przejściowych, tymczasowych. Nie,  przepis jest jednoznaczny i mówi o ciężkim i trwałym  uszkodzeniu ciała lub rozstroju zdrowia skutkującym  niemożnością nawiązania lub kontynuowania więzi  rodzinnej. Wszystkie te przesłanki, które wymienione są w przepisie, muszą zaistnieć, by sąd mógł zasądzić stosowne zadośćuczynienie, a przy uchwaleniu  tej ustawy zostanie wypełniona luka prawna i nie  będzie już wątpliwości, który przepis w konkretnej  sytuacji należy zastosować. Bardzo dziękuję. 

Katarzyna Ueberhan
Szanowny Panie Marszałku! Wysoka Izbo! Mam  przyjemność przedstawić stanowisko klubu Lewicy  w sprawie prezydenckiego projektu ustawy z druku  nr 1125 oraz sprawozdania komisji o pracach nad  projektem z druku nr 1218. W dniu wypadku Katarzyna J. miała 17 lat, była  licealistką. Kolega, który prowadził Renault Megane,  stracił nad nim panowanie i rozbił się na drzewie,  a po tygodniu zmarł. We krwi miał morfinę i amfetaminę. Dziewczyny nie przebadano z uwagi na jej  ciężki stan. Doznała rozległych obrażeń, a lekarze  ocenili jest stan jako wegetatywny. Od tamtego czasu wymaga całodobowej opieki w każdym aspekcie  swojego życia, a szanse na poprawę są nikłe. Edyta B. od chwili wypadku drogowego, w wyniku którego doznała ciężkiego urazu mózgu, znajduje  się w stanie głębokiego wyłączenia świadomości, w stanie wegetatywnym. Nie ma możliwości nawiązania  z nią kontaktu, została ubezwłasnowolniona całkowicie, a przy obecnym stanie wiedzy medycznej nie  jest możliwa poprawa jej stanu zdrowia. W dniu wypadku miała 34 lata, była mężatką, matką 6-letniego  syna. Pracowała jako lekarka, dermatolożka, pisała  pracę doktorską. Jest jedynym dzieckiem swoich rodziców. Młoda matka samotnie wychowująca dzieci w wieku 3 i 4 lat na skutek błędu medycznego doznaje  obrzęku mózgu, a następnie pozostaje w utrwalonym  stanie wegetatywnym. W świetle opinii biegłych stra-ta matki destrukcyjnie wpływa na rozwój psychiczny  dzieci, prowadząc do trudności adaptacyjnych, emocjonalnych, uczuciowych. To tylko kilka historii ludzkich tragedii, w przypadku których sąd musiał rozstrzygać o przyznaniu  lub odmowie przyznania zadośćuczynienia bliskim  ofiar przestępstw. Postępowania trwały latami, a rozstrzygnięcia bywały różne. A przecież w takich sytuacjach nie można czekać, nie można i nie trzeba. Nie  trzeba czekać na wybudzenie osoby w śpiączce, by  stwierdzić, że ona i jej najbliżsi cierpią. Nie trzeba  i nie można czekać, by za to cierpienie zadośćuczynić.  Członkowie rodziny, których bliscy zapadają w śpiączkę pourazową czy stan wegetatywny, cierpią często  nie mniej niż w momencie, gdy bliska im osoba umiera. Dlatego takie zadośćuczynienie musi wprost gwarantować prawo. Przyznanie zadośćuczynienia członkom rodziny  poszkodowanego ma być możliwe w przypadku ciężkiego i trwałego uszkodzenia ciała lub rozstroju zdrowia skutkującego zerwaniem lub niemożnością nawiązania więzi rodzinnych. Wprowadzenie takiej  zmiany przewiduje niniejsze przedłożenie. Proponowana zmiana przepisów ma pomóc w rozstrzygnięciu  rozbieżności orzeczniczych, które pojawiły się w ostatnich latach, i to na poziomie zarówno sądów powszechnych, jak i Sądu Najwyższego. Obecnie w Kodeksie cywilnym wprost umożliwia  się sądowi przyznanie najbliższym członkom rodziny  odpowiedniej sumy tytułem zadośćuczynienia za doznaną krzywdę jedynie w przypadku osoby bliskiej  zmarłej wskutek czynu niedozwolonego. Przepisy nie  precyzują szczegółowo kwot. W praktyce problemy  związane z przyznawaniem członkom rodziny zadośćuczynień zaczynają się w momencie, gdy dana osoba  doznaje ciężkiego i trwałego uszkodzenia ciała lub  rozstroju zdrowia. Dlatego w projekcie zaproponowano, by podstawa prawna normatywna tego typu  rozstrzygnięć została wyrażona wprost w dodanym  art. 4462 Kodeksu cywilnego. Jak wskazano w uzasadnieniu, przepisy miałyby  zastosowanie jedynie do przypadków najcięższych,  właśnie takich jak zerwanie więzi rodzinnych w wyniku śpiączki pourazowej, stanu wegetatywnego czy  stanów związanych z uszkodzeniem mózgu. Choć nie  sposób wycenić czy wartościować cierpienie i krzywdę, to wypłata zadośćuczynienia w takich sytuacjach  powinna być możliwa, a możliwość ta powinna być  gwarantowana przez prawo. Co ważne, przedmiotowa nowelizacja może mieć zastosowanie nie tylko do  zdarzeń, które nastąpiły dopiero po zmianie przepisów. Członkowie rodzin, których roszczenia nie zdążą się przedawnić, również mogliby się zwrócić o zapłatę zadośćuczynienia, jeśli spełniliby wymienione  kryteria. Ze względu na znaczenie społeczne problemu,  z uwagi na fakt, że w toku prac komisji nie zostały  wprowadzone zmiany, które zmieniłyby zamysł wnioskodawcy wyrażony w przedłożonym projekcie, klub  Lewicy podtrzymuje swoje stanowisko wyrażone  w pierwszym czytaniu i uważa, że powyższe rozwiązania zasługują na poparcie. Dziękuję bardzo. 

Krzysztof Paszyk
Dziękuję bardzo. Panie Marszałku! Panie i Panowie Posłowie! Państwo Ministrowie! W imieniu Klubu Parlamentarnego Koalicja Polska – Polskie Stronnictwo Ludowe,  Unia Europejskich Demokratów, Konserwatyści chciałbym przedstawić nasze stanowisko wobec sprawozdania komisji o przedstawionym przez prezydenta  Rzeczypospolitej Polskiej projekcie ustawy o zmianie  ustawy – Kodeks cywilny, druki nr 1125 i 1218. Klub Parlamentarny Koalicja Polska, tak jak i kluby prezentujące swoje stanowiska przed naszym klubem, jest jak najbardziej pozytywnie nastawiony do  prezydenckiego projektu nowelizacji Kodeksu cywilnego polegającego na dodaniu art. 4462, który stwierdza, że za doznaną krzywdę w postaci zerwanej więzi rodzinnej w następstwie ciężkiego i trwałego uszkodzenia ciała lub rozstroju zdrowia poszkodowanego,  takiego jak spowodowanie u poszkodowanego stanu  wegetatywnego, najbliższym członkom rodziny poszkodowanego przysługuje zadośćuczynienie. Cel ten  jest realizowany przez stworzenie w Kodeksie cywilnym właściwej podstawy prawnej do zasądzenia przez  sąd zadośćuczynienia za doznaną krzywdę.  W pełni podzielam argumentację, którą wyraziły  również panie posłanki przedmówczynie, natomiast  chciałbym zaznaczyć, że nie jest tak, że do tego projektu nie ma drobnych uwag, np. nie podano katalogu zamkniętego zdarzeń, które mogą być podstawą  żądania. Do takich zdarzeń na pewno możemy zaliczyć stan wegetatywny, śpiączkę lub ciężkie uszkodzenie mózgu. Ocena, czy zaszły przesłanki do przyznania zadośćuczynienia, czy nie, w razie sporu będzie leżała w gestii sądów, a można by pokusić się  o zamknięty katalog takich sytuacji.  Ponadto regulacja powinna być tak skonstruowana, by członkowie rodziny z góry wiedzieli, na jaką  wypłatę mogą liczyć w danej sytuacji. Bez takiej regulacji zadośćuczynienia pozostaną w dużym stopniu nieprzewidywalne. Dowodem na to są np. rozbieżności w orzecznictwie w różnych regionach kraju.  W bardzo podobnych przypadkach orzekane zadośćuczynienia różnią się między sobą nawet cztero-, pięciokrotnie. 

Katarzyna Ueberhan
Wątpliwości budzi też sformułowanie: trwały  uszczerbek na zdrowiu, które nie ma prawnej definicji. W uzasadnieniu do nowelizacji jest użyte określenie: nieodwracalne upośledzenie funkcji życiowych,  a to określenie znacznie lepiej oddaje charakter regulowanej kwestii. Pozostaje również pytanie, który  podmiot będzie uprawniony do stwierdzenia, że stan  poszkodowanego jest trwały w rozumieniu nieodwracalności upośledzenia funkcji życiowych. Nie wiadomo też, co będzie się działo w przypadku, gdy najbliżsi członkowie rodziny otrzymają zadośćuczynienie z tytułu zerwania więzi rodzinnych,  a następnie osoba poszkodowana umrze. Art. 446 § 4  Kodeksu cywilnego przyznaje zadośćuczynienie bliskim z tytułu śmierci. Proponowany przepis nie rozstrzyga relacji między wymienionymi przepisami.  Ubezpieczyciele obawiają się, że najbliżsi członkowie  rodziny będą mogli dwukrotnie zgłaszać roszczenie.  To są wątpliwości, które oczywiście pozostają.  Tak jak powiedziałem, one nie przesądzają o pozytywnej opinii klubu Koalicji Polskiej o projekcie.  Mimo pewnych niedoskonałości z pewnością go w takiej formie poprzemy, chociaż – tu patrzę w stronę  przedstawicieli pana prezydenta – być może jeszcze  jest czas, aby dopracować ten projekt tak, żeby był  on pełny, odpowiadał na całe spektrum wątpliwości  i sytuacji, które mogą się pojawić. Dziękuję bardzo. 

Michał Urbaniak
Panie Marszałku! Wysoka Izbo! Dziwię się, że taki  projekt trafia do polskiego Sejmu dopiero teraz. To  prawo, które wprowadza instytucję zadośćuczynienia  dla najbliższych członków rodziny poszkodowanego,  istnieje w zasadzie od 2008 r. Niestety przez 13 lat,  czyli w okresie rządów PiS-u i Platformy, nikt nie próbował tego doprecyzować, a szkoda. Po prostu szkoda. Praktyka sądowa pokazuje, że kompensacja krzywdy wyrządzonej rodzinie przez brak możliwości kontynuowania bądź nawiązania więzi była często zasądzana i to się działo. Ale niestety nie była to reguła,  mamy też tutaj przykłady oddalenia takich roszczeń.  To nie stawia niestety naszego sądownictwa czy powagi państwa polskiego w najlepszym świetle.  Taki rozdźwięk mamy często w sytuacjach bardzo  podobnych. Szkoda że – myślę, że można to powiedzieć wprost – w imię ratowania pewnego PR-u, tutaj  pana prezydenta, musimy zajmować się akurat takimi tematami, jakbyśmy nie byli w stanie dokonać  tego w tym Parlamencie szybciej, np. w poprzednich  kadencjach. Zamiast prowadzić realną politykę, zarówno wewnątrz państwa, jak i na zewnątrz, trzeba  się zajmować tym. Narzędzia, które ma prezydent, są ograniczone.  Jest jedynie możliwość dialogu czy właśnie to załatwianie spraw dla Polaków. Dalej wiele spraw stoi  w miejscu. Warto byłoby przypomnieć o frankowiczach czy o reformie NFZ, bo sam pan prezydent  mówił o tym, że też jest za likwidacją NFZ bądź co  najmniej za jego radykalną reformą. Tutaj taka prezydencka wiarygodność może być nadwątlona przez  to, jak zachował się wobec funduszu zadłużenia, który PiS razem z Lewicą przegłosował w Sejmie, a on  potem to wszystko podpisał.  Nie zmienia to faktu, że akurat ten projekt był po  prostu potrzebny, więc my też jako Konfederacja będziemy go popierać. Dziękuję bardzo. 

Tomasz Zimoch
Panie Marszałku! Wysoki Sejmie! Pani Minister!  Koło Parlamentarne Polska 2050 po raz kolejny wyraża poparcie dla projektu tej ustawy. Dobrze, że pojawia  się propozycja prawnego rozwiązania zapłaty zadośćuczynienia, kiedy najbliższy członek rodziny dozna poważnego uszczerbku na zdrowiu skutkującego niemożnością nawiązania lub kontynuowania więzi rodzinnej.  Projektodawca porównuje to do krzywdy określonej  w Kodeksie cywilnym w art. 446 § 4. Ma na myśli szczególnie dramatyczne sytuacje, kiedy w następstwie ciężkiego i trwałego uszczerbku na zdrowiu nie jest już  możliwe występowanie więzi rodzinnej. Istotne będzie  jednak określenie, co jest więzią rodzinną i między kim  ona rzeczywiście występuje. Koło Polska 2050 proponuje nie rewolucyjną, ale  ewolucyjną, nowoczesną zmianę. Upieramy się: postawmy odważnie krok. Nowoczesne demokracje według nas tego wymagają. Składamy zatem, pani minister, Wysoki Sejmie, ponownie poprawkę, by w art.  1 ustawy nowelizującej określenia „najbliższym członkom rodziny” zastąpić w dodawanym art. 4462 wyrazami „osobom najbliższym” i w konsekwencji w art. 2  ustawy nowelizującej wyrazy „najbliższych członków  rodziny” również zastąpić wyrazami „osób najbliższych”. W uzasadnieniu podkreślamy, że propozycja  poprawki ma na celu dostosowanie projektowanego  brzmienia przepisu do terminologii prawa cywilnego  i wykluczenie wątpliwości pojawiających się na gruncie pojęcia „najbliższy członek rodziny”. Dyskusyjna jest w doktrynie, co podkreślaliśmy,  możliwość przyznania odszkodowania konkubentom,  wychowankom zmarłego, narzeczonym czy innym  osobom niepozostającym w relacji pokrewieństwa,  

Krzysztof Paszyk
powinowactwa, czy przysposobienia. Zwracamy uwagę, że Sąd Najwyższy wskazał w wyroku z 21 marca  2013 r., że w każdym przypadku osób wspólnie zamieszkujących ze sobą możliwe jest występowanie  takiej więzi emocjonalnej, która uzasadni przypisanie im statusu osób najbliższych. Są i tacy przedstawiciele doktryny – ponownie podkreślamy – którzy  uważają, że do rodziny w rozumieniu przepisu art. 446  § 3 Kodeksu cywilnego należy też zaliczyć wychowanków, narzeczonych, konkubentów, jeżeli ich związek ma charakter dostatecznej trwałości i cechuje się  dostatecznie silną wspólnością gospodarczą. Koło Parlamentarne Polska 2050 popiera projekt.  Uważamy za słuszne przyznanie zadośćuczynienia,  ale rzeczywiście osobom najbliższym poszkodowanemu, z którym nie występuje już więź. Dlatego składamy tę poprawkę. Pamiętamy słowa pani minister  wyrażone tutaj, w Sejmie, o poszanowaniu i równości  prawa. Upór i odwaga potrzebne są dzisiaj nie tylko  polskim piłkarzom, ale także i tym, którzy piszą prawo i je stanowią. 

Sylwester Tułajew
Panie Marszałku! Wysoka Izbo! Chciałbym bardzo  mocno podkreślić, jak ważna i jak potrzebna to ustawa. Rodzina, więzi rodzinne to podstawa naszego życia. I bardzo dobrze, że jest projekt pana prezydenta  Andrzeja Dudy, że jest kolejny projekt, kolejna aktywność prezydencka właśnie podkreślająca, w sposób jednoznaczny dająca możliwość sądom przyznania odszkodowania, zadośćuczynienia za utracone więzi rodzinne. A więc chciałbym serdecznie podziękować za  tę kolejną inicjatywę pana prezydenta, których w ostatnim czasie jest naprawdę wiele. To nie tylko ta sprawa,  to również ustawa o usługach płatniczych. Ale ta konkretna ustawa, mówiąca o więziach rodzinnych, jest  niezbędna, jest potrzebna i daje ona sądom jednoznaczne możliwości w zakresie przyznania odszkodowania,  zadośćuczynienia. Dziękuję bardzo.  

Jan Szopiński
Panie Marszałku! Pani Minister! Wysoka Izbo!  Zalegalizowana formalnie rodzina jest tylko jednym  ze związków, w których ludzie prowadzą wspólne gospodarstwo domowe. Ustawa zatem powinna jednak  szerzej traktować grono osób uprawnionych do wypłat wspomnianej rekompensaty. Powinny być to  osoby zaliczone do grona osób najbliższych poszkodowanemu, a nie tylko członkowie jego rodziny. Więzi międzyludzkie stanowią fundament prawidłowego funkcjonowania każdego związku, w tym również  rodziny. Poza sferą uczuciową istnieją również więzi  ekonomiczne, pozwalające na właściwe funkcjonowanie  rodziny i związków. Nagłe zerwanie tych więzi powinno być łagodzone przez zapłatę odpowiedniej sumy tytułem zadośćuczynienia, ale ustawa ta powinna jednak  szerzej traktować grono osób do tego uprawnionych.  I z takim wnioskiem, z taką prośbą zwracam się do   pani minister. Dziękuję bardzo. 

Tomasz Zimoch
Sekretarz Stanu  w Kancelarii Prezydenta  Małgorzata Paprocka: Panie Marszałku! Wysoka Izbo! Pozwolą państwo,  że na początku wyrażę w imieniu pana prezydenta  podziękowanie za jednogłośne, jednolite poparcie dla  prezydenckiej inicjatywy nowelizacji Kodeksu cywilnego. Pozwolą państwo, że odniosę się dosłownie do  kilku kwestii, ponieważ projekt był przedmiotem  długiej i szczegółowej dyskusji podczas posiedzenia  komisji i odniosłabym się w kilku słowach również  do propozycji jej poprawek i do pytania pana posła  Szopińskiego.  Pan poseł Paszyk, deklarując poparcie dla prezydenckiej inicjatywy, zwrócił uwagę na kilka kwestii,  m.in. brak katalogu zdarzeń uzasadniających uzyskanie zadośćuczynienia, padały pytania o wysokość  zadośćuczynienia, o organ, który miałby oceniać stan  poszkodowanego. Te kwestie były przedmiotem dyskusji podczas posiedzenia komisji i króciutko odniosę się do tego. Z pełną świadomością, mając przede  wszystkim na uwadze fakt, że są to regulacje Kodeksu cywilnego, a więc systematykę Kodeksu cywilnego, brak definicji legalnych, a także doprecyzowywanie i wykładnie tych przepisów w drodze orzecznictwa sądowego, w tym w szczególności orzecznictwa  Sądu Najwyższego, w ocenie urzędu prezydenckiego  brak jest możliwości utworzenia zamkniętego katalogu zdarzeń. Mówimy o bardzo poważnych sytuacjach, kiedy dochodzi do stanu wegetatywnego.  Uważam, panie pośle, że dzisiaj brak jest możliwości  sformułowania takiego zamkniętego katalogu zdarzeń i musi to być pozostawione orzecznictwu sądowemu, dlatego że życie jest bogatsze w takie również  tragiczne sytuacje. Po stronie sądów w ocenie urzędu  prezydenckiego powinna być zarówno kwestia wysokości zadośćuczynienia, jak i ocena stanu poszkodowanego, chociażby ze względu na mechanizmy, którymi sam dysponuje, np. możliwością skorzystania  z fachowej wiedzy biegłych.  Pan poseł Zimoch, ale to również wybrzmiało  w pytaniu pana posła Szopińskiego, podnosi kwestie  zmiany katalogu osób uprawnionych, czyli wraca  propozycja zmiany sformułowania „najbliższy członek rodziny” na „osobę najbliższą”. Ta kwestia była  dyskutowana zarówno podczas pierwszego czytania,  jak również podczas posiedzenia komisji i pragnę  państwa zapewnić, że była to kwestia również bardzo  dokładnie sprawdzana i analizowana w Kancelarii  Prezydenta. Posiłkowaliśmy się szeregiem orzeczeń  sądowych od poziomu sądów pierwszej instancji aż  po orzecznictwo Sądu Najwyższego i w przekonaniu  urzędu prezydenckiego jednak sformułowanie „najbliższy członek rodziny” jest sformułowaniem najbardziej odpowiednim i pozwolą państwo, że na poparcie  tego przytoczę kilka tez. Przede wszystkim ewentualne zastąpienie sformułowania „najbliższy członek  rodziny” sfomułowaniem „osoba najbliższa” spowodowałoby rozróżnienie katalogu osób uprawnionych  do zadośćuczynienia w przypadku stanów wegetatywnych, o których mówimy w tym przepisie, projektowanym i proponowanym przez pana prezydenta,  a sytuacją zadośćuczynienia w przypadku śmierci.  I to katalog w przypadku tych stanów wegetatywnych byłby w takiej sytuacji szerszy.  Po drugie, w tych sprawach mówimy o braku możliwości nawiązania czy kontynowania więzi rodzinnych  i ze względu właśnie na ochronę więzi rodzinnych wydaje się, że to sformułowanie „najbliższy członek rodziny” jest najbardziej odpowiednie, a – proszę pozwolić  – tylko na podstawie analizy orzecznictwa, o której  wspominałam, ten katalog jest dość szeroko rozumiany  przez sądy i wchodzą w to małżonkowie, dzieci, rodzeństwo, rodzeństwo rodziców, przyrodnie rodzeństwo,  w niektórych przypadkach dziadkowie, konkubenci,  powinowaci. Co jest istotne, sądy w każdej sprawie tę  kwestię badają indywidualnie i pokrewieństwo nie jest  wyłącznym kryterium dla zasądzania tego zadośćuczynienia. Wydaje mi się, że to wszystko.  Jeszcze raz, Wysoka Izbo, dziękuję za jednolite  poparcie prezydenckiej inicjatywy. Dziękuję uprzejmie, panie marszałku.  

Barbara Bartuś
Szanowny Panie Marszałku! Wysoka Izbo! Mam  zaszczyt przedstawić sprawozdanie Komisji Nadzwyczajnej do spraw zmian w kodyfikacjach o komisyjnym projekcie ustawy o zmianie ustawy – Kodeks  postępowania administracyjnego z druku nr 1090. Projekt ustawy wpłynął do Sejmu 25 marca br.  jako inicjatywa Komisji Ustawodawczej. W dniu 20 maja  na posiedzeniu Sejmu odbyło się pierwsze czytanie  projektu ustawy, a następnie pani marszałek skierowała projekt do Komisji Nadzwyczajnej do spraw  zmian w kodyfikacjach, a ta z kolei skierowała projekt do swojej Podkomisji stałej do spraw nowelizacji  Kodeksu pracy oraz Kodeksu postępowania administracyjnego. Podkomisja po kilku godzinach pracy w dniu 8 czerwca przyjęła sprawozdanie zawierające  wniosek o przyjęcie projektu w formie tekstu jednolitego projektu z wniesionymi poprawkami, który to  projekt został w dniu następnym przyjęty przez komisję, i załączone jest do sprawozdania komisji przedstawionego w druku nr 1210.  Panie Marszałku! Wysoka Izbo! Proponowana nowelizacja przepisów Kodeksu postępowania administracyjnego ma na celu dostosowanie systemu prawa  do wyroku Trybunału Konstytucyjnego z dnia 12 maja  2015 r. wydanego w sprawie pod sygnaturą akt P46/13,  w którym przesądzono, że art. 156 §2 Kodeksu postępowania administracyjnego w zakresie, w jakim nie  wyłącza dopuszczalności stwierdzenia nieważności  decyzji wydanej z rażącym naruszeniem prawa, gdy od  wydania decyzji nastąpił znaczny upływ czasu, a decyzja była podstawą nabycia prawa lub ekspektatywy,  jest niezgodny z art. 2 Konstytucji Rzeczypospolitej  Polskiej.  Kluczowe jest, że przywołany wyżej wyrok jest  wyrokiem zakresowym, odnoszącym się do wąskiego  zagadnienia przedstawionego trybunałowi. W związku z tym w ramach swoich prac Komisja Nadzwyczajna do spraw zmian w kodyfikacjach uznała za zasadne zajęcie się szerszym wymiarem przedstawionego  przez sąd konstytucyjny problemu, w sposób zapewniający równowagę pomiędzy konstytucyjnymi zasadami legalizmu oraz pewności prawa.  Podczas posiedzeń podkomisji i komisji, po rozważeniu szeregu poprawek, zdecydowano o dodaniu sytuacji, o której mowa w art. 156 § 1 pkt 2, w której  doszło do wydania decyzji bez podstawy prawnej lub  z rażącym naruszeniem prawa, do dotychczasowego  katalogu okoliczności, w których stwierdzenie nieważności jest możliwe w okresie do 10 lat od doręczenia lub ogłoszenia decyzji, a po upływie którego  stwierdza się wyłącznie wydanie decyzji z naruszeniem prawa. Przyjęto też poprawkę wprowadzającą  do projektu nowy, 30-letni termin na rozpatrywanie  spraw dotyczących nieważności decyzji, po upływie  którego wniosek w tym przedmiocie stanie się niedopuszczalny i zostanie przez organ odrzucony. Na skutek proponowanej regulacji co do decyzji wydanych  w okresie pomiędzy 10 a 30 lat wstecz będzie więc  możliwe uzyskanie stwierdzenia organu o wydaniu  zaskarżonej decyzji z naruszeniem prawa, ale decyzja  nie będzie mogła być uchylona.  Panie Marszałku! Wysoka Izbo! Z bogatego dorobku orzeczniczego Trybunału Konstytucyjnego wynika wprost, że nieograniczona w czasie wzruszalność  ostatecznych decyzji administracyjnych nie jest zasadą konstytucyjną, a ograniczenie terminów zaskarżania prawomocnych decyzji administracyjnych jest  uzasadnione względami bezpieczeństwa prawnego.  Z klauzuli państwa prawnego wynikają bowiem  w szczególności zasada ochrony zaufania obywatela  do państwa i stanowionego przez nie prawa oraz zasada bezpieczeństwa prawnego, które mają dla ustawodawcy charakter wiążący. W związku z powyższym, jak również oceniając  wagę zagadnienia, komisja uważa za konieczne wprowadzenie też regulacji międzyczasowych zawartych  w treści art. 2. Niewątpliwie bowiem zmiana regulacji objętych projektem odniesie bezpośredni skutek  dla szeregu postępowań pozostających na biegu w dniu  wejścia w życie ustawy. W tym stanie rzeczy zadaniem ustawodawcy jest przewidzenie rozwiązania  gwarantującego uzyskanie merytorycznego rozstrzygnięcia podmiotom, które przed upływem 30 lat od  wydania kwestionowanej przez siebie decyzji skorzystały z możliwości jej zaskarżenia, a do wejścia w życie ustawy nie uzyskały jeszcze rozstrzygnięcia – niezależnie od tego, że do tego czasu minie 30 lat od daty  wydania kwestionowanego orzeczenia.  Z drugiej strony konieczne jest zapewnienie stabilności systemu prawnego poprzez jego zabezpieczenie przed zalewem wniosków wyłącznie dla skorzystania z obwiązującej obecnie regulacji i niezależnie  od merytorycznych podstaw do ich złożenia. Stąd też  uznano za zasadne, aby wszelkie postępowania wynikające z zaskarżenia decyzji po upływie ponad 30 lat  od jej wydania uległy umorzeniu z mocy prawa.  Niewątpliwie termin 30 lat pozostaje w polskim  systemie prawnym jednym z najdłuższych terminów  powodujących określone ustawami skutki prawne,  takie jak choćby możliwość nabycia nieruchomości  przez zasiedzenie. Znamienne jest, że okres przedawnienia roszczeń cywilnych wywołanych zbrodnią lub  występkiem ustalony został na 20 lat. Stąd też zakreślenie 30-letniego terminu dla dochodzenia praw  w drodze administracyjnych postępowań nadzwyczajnych przez podmioty zainteresowane będzie realizowało zasady państwa prawnego i praworządności, dając równocześnie podstawę dla trwałości wydanych orzeczeń.  Podczas prac komisyjnych wydłużyliśmy też vacatio  legis z proponowanych 14 dni do standardowo przyjętych przy nowelizacjach kodeksów 30 dni i proponujemy, aby ustawa weszła w życie po upływie 30 dni  od dnia jej ogłoszenia. Panie Marszałku! Wysoka Izbo! Panie Ministrze!  Chciałabym podziękować wszystkim członkom naszej komisji i ministerstwu, ministerstwom za sprawną oraz merytoryczną pracę. W imieniu Komisji Nadzwyczajnej do spraw zmian w kodyfikacjach wnoszę,  aby Wysoki Sejm uchwalił projekt ustawy zawarty  w druku nr 1210. Dziękuję bardzo.  Szanowny Panie Marszałku! Wysoka Izbo! Panie  Ministrze! Przypadł mi zaszczyt i przyjemność  przedstawienia stanowiska Klubu Parlamentarnego  Prawo i Sprawiedliwość w sprawie sprawozdania Komisji Nadzwyczajnej do spraw zmian w kodyfikacjach  o komisyjnym projekcie ustawy o zmianie ustawy –  Kodeks postępowania administracyjnego, zawartym  w druku nr 1210. Szanowny Panie Marszałku! Wysoka Izbo! W ramach prac poselskich niejednokrotnie przychodzi  nam mierzyć się z zagadnieniami, w których nie ma  miejsca na podejście minimalistyczne i konieczne jest  szersze spojrzenie na analizowany problem prawny  – po to, aby tworzone prawo nie było martwe i aby  przede wszystkim skutecznie służyło interesowi publicznemu i interesowi obywatela. Taka sytuacja niewątpliwie wyłoniła się w trakcie prac nad komisyjnym projektem ustawy o zmianie ustawy – Kodeks  postępowania administracyjnego.  Reguła trwałości decyzji służy realizacji istotnych  wartości, jakimi są ochrona porządku prawnego, stabilności obrotu prawnego, zaufania do organów państwa i samego prawa, a przede wszystkim – ochrona  praw nabytych. Prowadzenie postępowań nadzwyczajnych zmierzających do wyeliminowania z obrotu prawnego wszelkich decyzji, zwłaszcza wydanych przed kilkudziesięciu  laty, niesie za sobą ogromne ryzyko, zarówno ze względu na rosnące trudności dowodowe, jak i problem dotyczący braku dostępu do akt spraw pierwotnych. Często  decyzje o stwierdzeniu nieważności są wydawane uznaniowo, w oparciu o wybrakowany materiał dowodowy  i bez możliwości dokonywania pogłębienia analizy faktycznego stanu prawnego. Pamiętajmy, że obowiązują  nas przepisy o brakowaniu akt. Jeśli chodzi o sprawy  sprzed kilkudziesięciu lat, często w archiwach pozostaje tylko sama decyzja, bez tego materiału źródłowego.  Nie bez znaczenia pozostają również potencjalne zmiany w wykładni przepisów prawa oraz ocenie zdarzeń ze  sfery faktycznej, które stały u podstaw wydawanego  rozstrzygnięcia. Sytuacje takie, zamiast doprowadzać  do stanu zgodnego z prawem, rodzą faktyczne zagrożenie naruszenia interesu prawnego zarówno podmiotów  indywidualnych, jak i społeczności różnego szczebla.  Zauważyć przy tym należy, że od przemian ustrojowych  lat 1989–1990, w szczególności znoszących szczególną  pozycję państwa w sferze prawnej, minęło ponad 30 lat.  W tym czasie niewątpliwie nie istniały przeszkody  w dochodzeniu swoich praw na podstawie obowiązującej obecnie regulacji. Dlatego też proponowany krańcowy czas na podjęcie działań zmierzających do uchylenia  skutków prawnych wadliwych orzeczeń administracyjnych ocenić należy jako wystarczający, zwłaszcza wobec  obserwowanego rozwoju form komunikacji oraz powszechnego dostępu do informacji, w tym informacji  prawnej.  Zaznaczam przy tym, że ewentualne odniesienia  do instytucji zasiedzenia i przedawnienia nie mają tu  wymiaru analogii, a stanowią wyłącznie zwrócenie  uwagi na przyjęte przez ustawodawcę okresy wywołujące daleko idące skutki prawne. Skoro po upływie  30 lat możliwa jest ingerencja w prawo własności,  które to prawo wskazywane jest jako najsilniejsze  prawo majątkowe, to przyjęcie takiego samego terminu do możliwości kwestionowania rozstrzygnięć  administracyjnych – nie zawsze wywołujących skutek rzeczowy – musi być uznane za racjonalne i wyważone. Szanowny Panie Marszałku! Wysoka Izbo! Panie  Ministrze! Konstytucja Rzeczypospolitej Polskiej  jako ustawa zasadnicza ma najwyższą moc prawną  w systemie źródeł prawa w naszym państwie. Podstawowym skutkiem wejścia w życie projektowanych  regulacji będzie uzupełnienie regulacji Kodeksu postępowania administracyjnego, która nie spełnia  wymogów konstytucyjnych, o rozwiązanie prawne,  które w należytym stopniu będzie odzwierciedlać  wnioski płynące z wyroku Trybunału Konstytucyjnego z 12 maja 2015 r. W imieniu Klubu Parlamentarnego Prawo i Sprawiedliwość deklaruję poparcie dla zaprezentowanej  nowelizacji przepisów Kodeksu postępowania administracyjnego. Dziękuję bardzo.       

Joanna Jaśkowiak
Panie Marszałku! Wysoka Izbo! Mam zaszczyt  przedstawić stanowisko Klubu Parlamentarnego Koalicja Obywatelska wobec projektowanej zmiany  ustawy – Kodeks postępowania administracyjnego  przedstawionej w drukach nr 1090 oraz nr 1210. Chciałabym przekazać, że merytoryczne rozwiązania przedstawione w tym projekcie nie budzą w zasadzie wątpliwości. Projektowana ustawa ma na celu  dostosowanie systemu prawa do wyroku Trybunału  Konstytucyjnego z dnia 12 maja 2015 r., który stwierdził niezgodność art. 156 § 2 ustawy – Kodeks postępowania administracyjnego z konstytucją. Trybunał  orzekł, że przywołany artykuł w zakresie, w jakim  nie wyłącza dopuszczalności stwierdzenia nieważności decyzji wydanej z rażącym naruszeniem prawa,  gdy od wydania decyzji nastąpił znaczny upływ czasu, a decyzja była podstawą nabycia prawa lub ekspektatywy, jest niezgodny z art. 2 Konstytucji Rzeczypospolitej Polskiej. W konkluzji wyroku Trybunał podniósł, że stabilizacja stanów faktycznych po upływie określonego  czasu leży w interesie porządku publicznego i w tym  pozostajemy zgodni. Natomiast zastrzeżenia budzą  przedstawione w art. 2 ust. 1 oraz w art. 3 propono-wane rozwiązania. Pierwsze dotyczy tego, że do postępowań administracyjnych w sprawie stwierdzenia  nieważności decyzji lub postanowienia wszczętych  i niezakończonych przed dniem wejścia w życie niniejszej ustawy ostateczną decyzją lub postanowieniem stosuje się przepisy ustawy zmienianej w art. 1  w brzmieniu nadanym niniejszą ustawą. Drugie zastrzeżenie dotyczy krótkiego terminu wejścia w życie  ustawy. W związku z tym składamy na ręce pana marszałka dwie poprawki. Bardzo proszę. Decyzja klubu odnośnie do głosowania zależeć  będzie od losu tych poprawek. Dziękuję. 

Krzysztof Paszyk
Dziękuję bardzo. Panie Marszałku! Wysoka Izbo! Panie Ministrze!  W imieniu Klubu Parlamentarnego Koalicja Polska  – Polskie Stronnictwo Ludowe, Unia Europejskich  Demokratów i Konserwatyści chciałbym przedstawić  nasze stanowisko wobec komisyjnego projektu ustawy o zmianie ustawy – Kodeks postępowania administracyjnego, druki nr 1090 i 1210. Projekt, co najważniejsze, dotyczy dostosowania  systemu prawa do wyroku Trybunału Konstytucyjnego P 46/13, który orzekł, że art. 156 § 2 Kodeksu  postępowania administracyjnego w zakresie, w jakim  nie wyłącza dopuszczalności stwierdzenia nieważności decyzji wydanej z rażącym naruszeniem prawa,  gdy od wydania decyzji nastąpił znaczny upływ czasu, a decyzja była podstawą nabycia prawa lub ekspektatywy, jest niezgodny z art. 2 Konstytucji Rzeczypospolitej Polskiej. Trybunał Konstytucyjny 12 maja 2015 r. orzekł  to, co wyżej wskazałem. Wobec niepodjęcia przez  ustawodawcę stosownych działań legislacyjnych  w reakcji na ww. wyrok orzecznictwo sądowe od blisko 6 lat mierzy się z problemem dopuszczalności  i sposobu jego uwzględniania w konkretnych sprawach administracyjnych. Mierzy się ono z jednej strony z problemem braku bezpośredniego skutku prawotwórczego wyroku Trybunału Konstytucyjnego,  z drugiej strony – z potrzebą zapewnienia zgodnej  z Konstytucją Rzeczypospolitej Polskiej ochrony prawnej dla podmiotów, które znalazły się w sytuacji podobnej, analogicznej do tej, która stanowiła kanwę  wyroku Trybunału Konstytucyjnego. Właśnie minęło równo 6 lat tego chaosu prawnego. Jak podkreślają eksperci, to niezwykle ważna zmiana dla administracji publicznej, dla obywateli zainteresowanych decyzjami chociażby wywłaszczeniowymi.  Gdyby zaczął obowiązywać przepis, który został zaproponowany w projekcie, nieważność wydanych decyzji zostałaby wyłączona. W świetle dotychczasowych  zaniechań ustawodawcy wniesioną obecnie do Sejmu  Rzeczypospolitej Polskiej inicjatywę ustawodawczą  należy ocenić pozytywnie. Należy jednak zapytać  o ten czas, który upłynął od orzeczenia Trybunału  Konstytucyjnego. Należy również zapytać, co takiego  spowodowało tak gruntowne przeformułowanie pierwotnych zapisów projektu na etapie prac komisji,  z którym mieliśmy do czynienia. Wreszcie należy też  zapytać, czy w myśl tego projektu wszystkie decyzje  należy wrzucić do jednego worka. Bo co np. z tymi sprawami, które są w toku? Wydaje się, że będzie to dosyć  dziwne, jeżeli chodzi o swoje skutki.  Nie mówimy: nie temu projektowi. W zależności  od tego, jakie rozwiązania przyniosą dalsze prace  nad tym projektem, jako klub parlamentarny będziemy dostosowywać do tego nasze stanowisko. Dziękuję bardzo.  

Tomasz Zimoch
Panie Marszałku! Wysoki Sejmie! Panie Ministrze!  Dobra i zła wiadomość dla pana. Dobra: że pan naszą  poprawkę i nasze działanie w komisji zauważył. Zła,  bo myślał pan, że dzisiaj nie złożymy poprawki. Złożymy ją. Ale by nie powtarzać tego, co już zostało powiedziane, proponujemy skrótowo, czyli: mini, maks  – minimum słów, maksimum dobrego prawa.  Polska 2050, koło parlamentarne, proponuje poprawkę, by w art. 1 w pkt 2 w dodawanym § 3 w art. 158  wyrazy: 30 lat zastąpić wyrazami: 10 lat. Przyjęto  bowiem bardzo długi, bo aż 30-letni, termin na wzruszenie decyzji wydanych z rażącym naruszeniem  prawa, które były podstawą nabycia prawa lub stwarzały uzasadnione oczekiwanie nabycia prawa. Termin 30-letni jest aż trzykrotnie dłuższy od 10-letniego  terminu przewidzianego w art. 156 § 2 Kodeksu postępowania administracyjnego. Proponujemy zatem,  aby wprowadzić w tym przypadku właśnie termin  10-letni, taki sam jak w przypadku innych przesłanek  

Joanna Jaśkowiak
stwierdzenia nieważności decyzji z art. 156 k.p.a. Według nas należy zauważyć, że 30-letni termin należy  do najdłuższych terminów znanych polskiemu prawu.  Wydaje się, że wprowadzenie tak długiego terminu nie  wypełnia intencji wyroku Trybunału Konstytucyjnego, który dążył do kompromisu między zasadami legalizmu a zasadą zaufania obywatela do państwa.  Termin 30-letni przyznaje ewidentnie w dalszym ciągu zdecydowany prymat zasadzie legalizmu, skoro pozwala wzruszać decyzje zapadłe pokolenie wcześniej.  Podważanie takich decyzji niemal zawsze będzie prowadziło do pogłębiania się chaosu prawnego i konieczności kaskadowego unieważniania kolejnych czynności  prawnych podejmowanych już wiele lat temu, często  przez osoby fizyczne już nieżyjące lub osoby prawne  już nieistniejące. Dlatego na ręce pana marszałka zgłaszamy poprawkę. Dziękuję bardzo.  

Krystian Kamiński
Panie Marszałku! Wysoka Izbo! Dzisiaj debatujemy o koniecznym projekcie ustawy o zmianie ustawy  – Kodeks postępowania administracyjnego. Co do  proponowanych zmian, są one potrzebne, wynikają  zresztą z konieczności implementacji orzeczenia Trybunału Konstytucyjnego do systemu prawa. Ale nie  można ich przyjąć w takiej formie. Zaproponowane  zmiany wykraczają daleko poza sentencję wyroku  Trybunału Konstytucyjnego, który dotyczył decyzji  wydanych z rażącym naruszeniem prawa, dotyczących nabycia prawa lub ekspektatywy. W tym projekcie zostały one rozciągnięte również na decyzje wydane bez podstawy prawnej lub wydane z rażącym  naruszeniem prawa, niebędące jednocześnie podstawą nabycia prawa bądź jego ekspektatywy.  Ponadto w zaproponowanym kształcie ustawa zakłada umorzenie z mocy prawa toczących się już postępowań – wszczętych po upływie 30 lat od dnia doręczenia lub ogłoszenia decyzji lub postanowienia  i niezakończonych przed dniem wejścia w życie niniejszej ustawy. Zapis ten w istocie narusza art. 2 konstytucji, którego naruszenie dotyczyło wydanego przez  Trybunał Konstytucyjny orzeczenia. Wątpliwości budzi również stosunkowo krótki, bo 10-letni, termin  umożliwiający uzyskanie przez wnioskodawcę nieważności decyzji administracyjnej, co jest istotne  w związku z powszechnie występującą przewlekłością postępowań.  Mając na uwadze konieczność wprowadzenia  zmian w tym zakresie, jak również wadliwość zaproponowanych rozwiązań, a także możliwość uznania  ich za niekonstytucyjne, jako Konfederacja jesteśmy  zdziwieni i mamy nadzieję, że zostaną one naprawione.  W tym aspekcie, w aspekcie tej nowelizacji, warto  jeszcze powiedzieć o jednym skandalicznym i oburzającym fakcie: przedstawiciel dyplomatyczny nie najwyższej rangi innego państwa strofuje panią marszałek, poucza, jak my w Polsce mamy kształtować naszą legislację. Nie jesteśmy kolonią amerykańską, nie  jesteśmy 51. stanem. Jakaś wyznaczona przez prezydenta osoba nie będzie decydowała, jak my mamy  prowadzić naszą legislację. Pokazuje to również, że  temat, który państwo chcieli zamieść pod dywan –  mówię o roszczeniach żydowskich – jest w dalszym  ciągu na tapecie, jeżeli chodzi o amerykańskie władze, co widać po zachowaniu przedstawiciela amerykańskiego w Polsce. Gdyby tak nie było, toby się tym  tematem nie zajmował, a przypominam, że obywatelski projekt ustawy jest w komisji i nie chcą państwo nad nim procedować. Uważam, że państwo  polskie nie powinno dopuszczać, żeby przedstawiciel  obcego państwa wpływał na naszą legislację. I nasza  reakcja powinna być bardzo, bardzo stanowcza. Musimy bronić dobrych stosunków polsko-amerykańskich przed wasalizacją, dlatego nie możemy zostawić tak bezczelnego zachowania bez reakcji z naszej  strony. I takiej reakcji stanowczej oczekuję od polskiego rządu. Dziękuję.  

Magdalena Biejat
Wysoka Izbo! Procedowana dziś zmiana Kodeksu  postępowania administracyjnego realizująca wyrok  Trybunału Konstytucyjnego z 2015 r. jest rozwiązaniem, które będzie miało realny i namacalny wpływ  na życie tysięcy obywateli, funkcjonowanie przedsiębiorstw i organizacji różnego typu. Każdy: czy to osoba prywatna, czy też przedsiębiorca, który otrzymuje decyzję urzędową w swojej sprawie, w sprawie  swojej własności, musi mieć nie tylko możliwość zaufania temu rozstrzygnięciu. Musi mieć co do niego  pewność i móc swobodnie podejmować dalsze działania, decyzje życiowe i inwestycje. Sytuacja przeciwna, która ma miejsce obecnie, gdzie decyzja wydawana z naruszeniem prawa może zostać cofnięta na  wniosek strony trzeciej, nawet po upływie kilkudziesięciu lat, jest nie tylko drastycznym naruszeniem  autorytetu państwa, podważeniem zaufania do instytucji publicznych i prawa jako takiego, ale jest też  po ludzku, po prostu poniżająca dla obywatela. Zaufanie społeczne, prawdomówność, odpowiedzialność za decyzje i kroki, jakie podejmujemy wobec innych, stanowią fundament relacji międzyludzkich. Państwo nie może łamać tych podstawowych  i ogólnie przyjętych zasad etycznych, dlatego nowe

Tomasz Zimoch
lizacja art. 156 Kodeksu postępowania administracyjnego, choć wydaje się kwestią techniczną z zakresu prawa, jest tak ważna i porusza dużą część społeczeństwa. Chodzi bowiem nie tylko o jej namacalne  działanie, o to, czy młoda rodzina może bezpiecznie  kupić mieszkanie, czy dostanie na nie kredyt hipoteczny, chodzi nie tylko o lokatorów kamienic i bloków, do których są roszczenia, o firmy, które chcą  inwestować, czy o ludzi, którzy wybudują sobie dom  i mogą po wielu latach nagle dowiedzieć się, że muszą  go rozebrać lub przebudować. Chodzi o elementarne  poczucie sprawiedliwości, o pewność otaczającej nas  rzeczywistości i swobodę podejmowania życiowych  decyzji. Nowela art. 156 k.p.a. to krok w kierunku  państwa prawa, któremu możemy zaufać, w którym  każdy i każda może bezpiecznie podejmować życiowe  decyzje.  Warto, by to prawo, które służy naprawieniu dotychczasowych przepisów, było napisane dobrze, dlatego chciałabym zwrócić uwagę Wysokiej Izby na  kwestię trybu, w jakim mają być wygaszane postępowania o unieważnienie wadliwej decyzji. Intencją  autorów ustawy było to, aby wszystkie postępowania  były automatycznie wygaszane na mocy prawa, o czym  mówi art. 2 ust. 2 obecnie procedowanego projektu.  Taka konstrukcja nie występuje nigdzie indziej w postępowaniu administracyjnym. Co za tym idzie, brakuje jednolitej wykładni dotyczącej jej realizacji.  W praktyce więc spowoduje to, że część organów będzie wydawać decyzję o umorzeniu postępowania,  inne będą zawiadamiać strony o tym, że postępowanie zostało umorzone z mocy prawa, a jeszcze inne  nie zrobią nic. Aby uniknąć dalszego chaosu i w pełni zrealizować słuszną intencję projektodawców, należałoby dodać przepis, który wskazywałby, że organ  nie wydaje decyzji o umorzeniu postępowania, a jedynie zawiadamia strony o tym, że zostało ono umorzone z mocy prawa. Taką właśnie poprawkę jako  klub Lewicy złożymy i bardzo polecam ją uwadze  ministerstwa i większości parlamentarnej. Oczywiście jednym z kluczowych aspektów tej  zmiany przepisów, o której nie sposób nie wspomnieć,  jest kwestia wygaszenia roszczeń reprywatyzacyjnych. To rozwiązanie oznacza zakończenie trwającego  od 30 lat horroru lokatorów oraz impasu, w jakim  znajdują się właściciele i nabywcy mieszkań na osiedlach z wielkiej płyty, które stoją na gruntach, do których również pojawiają się roszczenia. To rozwiązanie  jest jedynym słusznym rozwiązaniem – zakończeniem  wreszcie tej niekończącej się gehenny, zlikwidowaniem ciągle wiszącego nad obywatelami miecza. Tego rozwiązania oczekuje od Wysokiej Izby ogół  społeczeństwa, dlatego bardzo cieszy fakt, że nowela  zyskała tak szerokie poparcie już w pierwszym czytaniu. Mam nadzieję, że to poparcie jednak się utrzyma, dlatego też apeluję do wszystkich klubów i kół  parlamentarnych oraz do Senatu o jak najszybsze jej  uchwalenie.  Nie możemy jednak zapomnieć, że reprywatyzacja  jest problemem daleko bardziej złożonym, wykraczającym poza Warszawę i dekret Bieruta czy część gruntów rolnych, których ta nowelizacja może również  dotyczyć. Apeluję więc także: nie spoczywajcie na laurach i nie poprzestawajcie na zmianie jednego przepisu k.p.a. Nadal czeka na rozpatrzenie projekt ustawy  reprywatyzacyjnej Lewicy, który kompleksowo rozwiązuje wszystkie związane z roszczeniami problemy. Nadal pozostają kwestie dotyczące wyceny reprywatyzowanych nieruchomości, a co za tym idzie – wysokości odszkodowań, weryfikacji prawdziwości roszczeń,  uwzględniania ich faktycznego stanu czy obciążenia  hipotecznego oraz przede wszystkim handlu roszczeniami. Także te kwestie wymagają pilnej uwagi Sejmu.  Rozwiązanie przygotowane przez Lewicę leży i czeka.  Liczymy, że krok w dobrym kierunku, jakim jest realizacja wyroku trybunału i zmiana art. 156 k.p.a., nie  będzie krokiem ostatnim, a na kolejny obywatele i samorządy nie będą musieli czekać następnych 30 lat.  Dziękuję. 

Jan Szopiński
Panie Marszałku! Wysoka Izbo! Wyrok Trybunału Konstytucyjnego stanowiący podstawę projektowanej zmiany został wydany 12 maja 2015 r. Przez  6 lat od dnia wejścia w życie orzeczenia dotyczącego  tzw. pominięcia prawodawczego obowiązywał i nadal  obowiązuje stan prawny wprowadzony wraz z wejściem w życie w 1960 r. Kodeksu postępowania administracyjnego. Unia Metropolii Polskich zwróciła  się do Sejmu, zwróciła się do ministerstwa, że nie ma  przekonujących argumentów, by nie można było wydłużyć vacatio legis do 6 miesięcy od dnia wejścia  w życie ustawy, co pozwoli stronom postępowania na  przyswojenie nowej regulacji prawa.  W związku z powyższym pytanie do pana ministra: Dlaczego w pracy nad tą ustawą pominięto tę  propozycję związaną z 6-miesięcznym vacatio legis  w przypadku funkcjonowania tej ustawy? Dziękuję  bardzo. 

Grzegorz Lorek
Panie Marszałku! Panie Ministrze! Panie i Panowie! Wysoka Izbo! Chciałbym powiedzieć, że to jest  bardzo ważna ustawa, tak oczekiwana. Przyszedł  moment na jej uchwalenie. Bardzo dobrze, że nad nią  tu procedujemy i zamierzamy ją uchwalić. W interesie państwa polskiego leży, żebyśmy ją uchwalili. I nic  nie jest zamiatane pod dywan. Państwo polskie, Sejm  działają w ramach demokracji, podejmują wyzwania  i je realizują.  Chciałbym zadać pytanie. W toku dyskusji pojawiają się różne argumenty w przypadku okresu dłuższego, krótszego. Jakie są argumenty za jednym i za  drugim? Bo trudno na podstawie tej naszej dyskusji  powiedzieć, co jest najlepszym rozwiązaniem. Uważam, tak jak powiedziałem na wstępie, że ustawa jest  niezmiernie ważna. Bardzo się cieszę, że ją uchwalamy. Dziękuję.   

Barbara Bartuś
Dziękuję. Szanowny Panie Marszałku! Wysoka Izbo! Panie  Ministrze! W tym moim końcowym wystąpieniu przytoczę jeden z ostatnich akapitów uzasadnienia wyroku Trybunału Konstytucyjnego z maja 2015 r. Trybunał stwierdza: Z uwagi na zakres kontroli konstytucyjności, obejmujący pominięcie ustawodawcze,  trybunał nie przesądził o tym, czy właściwym sposobem realizacji tego postulatu jest przewidziany aktualnie w art. 156 § 2 k.p.a. 10-letni termin prekluzyjny, który ogranicza stwierdzenie nieważności  decyzji administracyjnych obarczonych niektórymi  innymi wadami. Ustawodawca dysponuje swobodą  w wyborze instrumentów prawnych służących realizacji wskazanych przez trybunał wartości konstytucyjnych.Ten akapit był takim punktem wyjścia do prac  w komisji, w podkomisji nad przedstawionym przez  Komisję Ustawodawczą projektem, który był ściśle  wykonaniem wyroku Trybunału Konstytucyjnego,  wyroku zakresowego. Dlatego też, o czym mówiłam  w swoim wystąpieniu, przystąpiliśmy do całościowej  nowelizacji tego art. 156 § 2, który był tutaj przedstawiony, a tak naprawdę dotyczyło to przesłanek  określonych w paragrafie wcześniejszym, i uznaliśmy, że 10-letni okres to będzie jednak ten okres  właściwy, po którym już nie uchyla się decyzji. Tutaj  część z państwa mówi: okres za długi, za krótki. Przyjęliśmy też dla wszystkich tych wad, o których  jest mowa, dla których jest ustanowiony okres 10-letni,  żeby jednak po 30 latach już nie prowadzić postępowania. Zrobiliśmy to w duchu wyroku Trybunału Konstytucyjnego, ponieważ trybunał wskazywał też na to, że  przecież te dokumenty źródłowe też są niepełne. Chodzi  o to, o czym mówiłam wcześniej. Pan poseł zwracał się do ministra z pytaniem,  dlaczego nie uwzględniliśmy opinii, wniosku związku miast metropolitalnych o wydłużenie vacatio legis  chociażby o pół roku. Pan poseł zwracał się do ministra. To nie minister ustala vacatio legis, tylko ustawodawca. Na posiedzeniu komisji przyjęliśmy właśnie to 30-dniowe vacatio legis, a to z tego powodu,  że wyrok Trybunału Konstytucyjnego stwierdził, że  brak takiego terminu, takiego ograniczenia możliwości uchylania decyzji jest niekonstytucyjny, jest  niezgodny z konstytucją, którą przyjęliśmy w 1997 r.  I już dzisiaj część sądów administracyjnych na podstawie tego wyroku oddalało np. pozwy, które zwracały uwagę na ten okres, stwierdzając, że jednak mamy  zasadę legalizmu, ale część sądów administracyjnych  już dzisiaj traktowało to, że po 10 latach nie można  uchylić decyzji. Dlatego też ta wiedza, to, że od tego  wyroku Trybunału Konstytucyjnego minął taki okres,  było przesłanką przyjęcia tych przepisów przejściowych, gdzie stwierdzamy: wszystko to, co dotyczy tak  bardzo dawnego okresu, niezależnie od tego, czy doszło do nabycia praw, czy nie, zostaje umorzone. Jeśli chodzi o kwestię tego, jak to umorzenie będzie wyglądało, będziemy rozpatrywać poprawki na  posiedzeniu komisji, które zostały złożone. Na pewno  zastanowimy się nad tym. Dzisiaj przyjęliśmy to  z mocy prawa, nie dookreślając, co to oznacza. Ale  jeżeli poprawki, które zostały złożone, będą wnosiły  do naszego projektu takie zmiany, które mogą jeszcze  ulepszyć ten projekt, przyszłą ustawę, na pewno nad  tymi poprawkami się pochylimy. Jeszcze raz dziękuję wszystkim za pracę. Tak jak  pan minister powiedział, dla mnie to jest ważny projekt, bo dotyczy spraw, które znam, dotyczy niesprawiedliwości, która na ten moment się dzieje. Dziękuję bardzo.  

Marek Ast
Panie Marszałku! Panie Ministrze! Wysoka Izbo!  W imieniu Komisji Sprawiedliwości i Praw Człowieka  mam przyjemność przedstawić sprawozdanie komisji  o rządowym projekcie ustawy o zmianie ustawy – Kodeks postępowania cywilnego oraz niektórych innych  ustaw, druki nr 1222 i 1291. Komisja Sprawiedliwości i Praw Człowieka rozpatrzyła rządowy projekt ustawy na posiedzeniu  w dniu 22 czerwca. Projekt nie budził kontrowersji,  jest implementacją wyroku Trybunału Sprawiedliwości Unii Europejskiej, tak że komisja zgodnie pracowała nad tym projektem i po przeprocedowaniu  wnosi do Sejmu o uchwalenie wyżej wspomnianego  projektu ustawy. Dziękuję bardzo.  Panie Marszałku! Panie Ministrze! Wysoka Izbo!  Klub Parlamentarny Prawo i Sprawiedliwość oczywiście popiera rządowy projekt. Projekt rzeczywiście  ma prokonsumencki charakter, jest wykonaniem  wyroku Trybunału Sprawiedliwości Unii Europejskiej. Jednak będziemy wnosić do tego projektu jedną  poprawkę, ponieważ na etapie prac rządowych zapis,  który proponujemy w poprawce, się w nim znajdował.  Zapis, który ponownie chcemy wprowadzić do usta

Barbara Bartuś
wy, ma prokonsumencki charakter. Jego celem jest  wzmocnienie i ochrona konsumentów, a więc będziemy oczywiście na etapie prac w komisji zabiegali o to,  aby ta poprawka została uwzględniona. Oczywiście jako klub popieramy projekt w całości  i liczymy na przyjęcie poprawek. Dziękuję bardzo.   

Barbara Dolniak
Panie Marszałku! Wysoka Izbo! Przedmiotowy  projekt jest realizowany w związku z koniecznością  implementacji do polskiego porządku prawnego wyroków Trybunału Sprawiedliwości Unii Europejskiej  zapadłych w czterech sprawach, w tym w sprawie,  która dotyczyła również Polski, o sygn. C-545/17. Ten  projekt ustawy obejmuje zmiany aż w sześciu aktach  prawnych i dotyczy różnych kwestii odnoszących się  do konsumenta czy też ogólnych dotyczących zmian  np. w kwestii składania pism procesowych do sądu.  Teraz będzie możliwe przesłanie pisma procesowego  do sądu za pośrednictwem także innych operatorów,  innych doręczycieli niż tylko Poczta Polska. Warunkiem jest wpisanie przez przedsiębiorcę do rejestru  podmiotu zajmującego się doręczaniem jako operatora pocztowego w tym zakresie. Warunkiem jest ponadto nadanie przesyłki listem poleconym, ale to  akurat będzie skutkować pozytywnie dla stron postępowania, gdyż w tej sytuacji gdy przesyłka zaginie, co może oczywiście się zdarzyć, łatwo będzie  można wykazać, że przesyłka ta została skierowana  we właściwym terminie i do właściwego sądu. Regulacje zawarte w tym projekcie obejmują również rozwiązania dotyczące pewnych zmian, jeżeli  chodzi o terminy do wniesienia zarzutów w postępowaniu nakazowym, biorąc pod uwagę osoby mieszkające na terenie Polski, na terenie krajów Unii Europejskiej czy wreszcie poza Unią Europejską. Wprowadzone zostaje również rozwiązanie, które  obniża wysokość opłaty od zarzutu do maksymalnej  kwoty 750 zł w przypadku, kiedy pozwanym jest konsument. Wreszcie w projekcie zawarte jest rozwiązanie  dotyczące wprowadzenia obowiązku polegającego na  tym, że sąd rozpoznający sprawę powinien każdorazowo dokonać oceny umowy, na podstawie której  roszczenie kierowane przeciwko konsumentowi zostało zabezpieczone wekslem pod względem występowania w takiej umowie klauzul niedozwolonych.  Przedsiębiorca będzie miał obowiązek doręczenia  wraz z pozwem umowy głównej, która była zabezpieczona wekslem. Możliwe również będzie, zostało bowiem doprecyzowane, istnienie po stronie wnioskodawcy uprawnienia do ubiegania się o zwrot kosztów  tłumaczenia koniecznych dokumentów uzasadniających wniosek o przyznanie prawa pomocy w postępowaniu prowadzonym w Rzeczypospolitej Polskiej  na podstawie ustawy z 17 grudnia 2004 r. o prawie  pomocy w postępowaniu w sprawach cywilnych prowadzonych w państwach członkowskich Unii Europejskiej  oraz o prawie pomocy w celu ugodowego załatwienia  sporu przed wszczęciem takiego postępowania. Te rozwiązania, skierowane głównie w stronę  konsumenta, mają poprawić sytuację konsumenta  właśnie w postępowaniu sądowym i jako takie przyczynić się do poprawy w zakresie tego postępowania.  Niestety nie znamy kolejnej poprawki, którą kieruje  klub większościowy funkcjonujący w obecnym Sejmie, w związku z tym trudno do niej się odnieść, ale  poznamy ją jutro na posiedzeniu komisji nadzwyczajnej i wtedy będziemy mogli ocenić zasadność treści  tej poprawki. Miejmy nadzieję, że wpisze się ona  w całokształt tego projektu ustawy , by nie  doszło do momentu, w którym, mimo że projekt jest  przyjmowany przez wszystkie kluby poselskie, pojawia się rozwiązanie, które takiej akceptacji nie uzyskuje. Dziękuję bardzo. 

Katarzyna Ueberhan
Szanowny Panie Marszałku! Wysoka Izbo! Mam  przyjemność ponownie przedstawić stanowisko klubu Lewicy w sprawie rządowego projektu ustawy  z druku nr 1222 i sprawozdania komisji z druku  nr 1291 z prac nad przedłożonym projektem. Podstawowy cel zmiany ustawy wynika z obowiązku wdrożenia wyroków Trybunału Sprawiedliwości  Unii Europejskiej w sprawie tzw. postępowania nakazowego z weksla w sporach przeciw konsumentom. Zgodnie ze wskazaniami Trybunału Sprawiedliwości  Unii Europejskiej krajowym sądom cywilnym, w tym  orzekającym w nim referendarzom, zmienione przepisy stwarzają możliwości kontroli umowy, którą za

Marek Ast
bezpieczał weksel przedstawiony sądowi, i załączników, i to jeszcze przed wydaniem nakazu zapłaty.  Wszystko po to, aby wychwycić niedozwolone postanowienia umowne. Należy pamiętać, że wydawany  na posiedzeniu niejawnym do wydziału pozwanego,  a nawet bez jego pisemnego stanowiska, nieprawomocny nakaz zapłaty z chwilą wydania stanowi tytuł  zabezpieczenia wykonalny bez nadania mu klauzuli,  a jest to dla osoby pozwanej prawie tak samo dotkliwe jak zajęcie komornicze. Projekt poszerza też zakaz przenoszenia praw  z weksla wystawionego przez konsumenta na inne  osoby, np. firmy windykacyjne, i obejmuje nie tylko,  jak do tej pory, kredyty konsumenckie, ale wszelkie  umowy konsumenta z przedsiębiorcą. Taka ochrona  ma obejmować nie tylko samego dłużnika, tj. stronę  umowy zawartej z przedsiębiorcą, ale i poręczycieli.  Występujący z pozwem nakazowym będzie musiał  przedłożyć sądowi umowę zabezpieczoną wekslem.  Bez tego sąd nie wyda nakazu i skieruje sprawę do  zwykłego procesu, więc pozwany konsument uzyska  możliwość prezentacji swoich racji przed wydaniem  końcowego orzeczenia. W szczególnych przypadkach  ma też wystarczyć samo oświadczenie pozwanego  przed sądem o tym, że jest konsumentem, choć obarczone grzywną do 300 zł. Przedmiotowa zmiana ujednolica również terminy na odwołanie się od nakazu zapłaty, tzw. zarzuty,  do 1 miesiąca, jeśli dłużnik przebywa na terenie Unii  Europejskiej, oraz 3 miesiące, gdy doręczenie ma nastąpić poza Unią Europejską. Aby uniknąć komplikacji, terminy mają dotyczyć zarówno konsumentów,  jak i przedsiębiorców. Nowe rozwiązania umożliwią też oddanie pisma  procesowego z zachowaniem powyższych terminów  w formie przesyłki poleconej w placówce dowolnego  operatora pocztowego świadczącego usługi powszechne. Opłata od zarzutu nakazu zapłaty, którego przedmiotem było roszczenie przeciw konsumentowi, zgodnie z przedłożeniem nie będzie mogła przekraczać  750 zł. To znacznie mniej niż obecnie w zwykłym  postępowaniu. Do weksli wystawionych przed dniem  wejścia w życie niniejszej ustawy stosować się mają  dotychczasowe przepisy. Projekt dostosowuje polskie  przepisy do orzeczeń Trybunału Sprawiedliwości  Unii Europejskiej zapadłych na kanwie spraw wniesionych z Polski oraz Niemiec. Dzięki proponowanym rozwiązaniom zwiększy się  ochrona prawna obywateli. Konsumenci i inne strony  postępowania cywilnego będą mogli korzystać z porównywalnego w całej Unii Europejskiej poziomu ochrony  swoich praw. Zmiany zgłoszone w toku prac komisji  miały charakter głównie redakcyjno-legislacyjny i nie  budziły zastrzeżeń, uzyskując poparcie komisji. Jeśli poprawka zgłoszona teraz w drugim czytaniu  nie wpłynie na charakter i zapisy przedłożenia, to klub  Lewicy tak jak do tej pory będzie podtrzymywał poparcie dla niniejszego przedłożenia. Dziękuję bardzo. 

Krzysztof Paszyk
Panie Marszałku! Panie i Panowie Posłowie! Panie Ministrze! Klub Parlamentarny Koalicja Polska,  który mam przyjemność reprezentować, zawsze chętnie wspiera te projekty, które wychodzą naprzeciw  potrzebom konsumenckim, a tak naprawdę naprzeciw potrzebom Polek i Polaków podejmującym codziennie decyzje w obrocie gospodarczym. Ten projekt  wydaje się właśnie takim projektem. Myślę, że jeśli  na ostatnim etapie procedowania nic się nie stanie,  to uzyska również nasze poparcie. Natomiast chciałbym, panie ministrze, podobnie  jak przy pierwszym czytaniu, zwrócić uwagę na jedną rzecz czy poprosić o refleksję, jeśli chodzi o zmiany w zakresie pism procesowych nadawanych w placówkach operatora pocztowego. Czy nie warto – tak  jak już mówiłem szerzej podczas pierwszego czytania  – pomyśleć o odmiejscowieniu? Dzisiaj świat idzie do  przodu. Może warto, aby Polska w sposób odważny  pomyślała, oczywiście na gruncie prawnym, aby te  pisma procesowe również można było nadawać u operatorów, którzy świadczą tego typu usługi mobilnie.  To nie zmienia oczywiście faktu pozytywnej opinii  o tym projekcie ze strony naszego klubu. Dziękuję.   

Tomasz Zimoch
Panie Marszałku! Wysoki Sejmie! Panie Ministrze! Koło Parlamentarne Polska 2050 popiera projekt tej ustawy. Cieszy nas dostosowanie wyroków  TSUE do polskiego prawa. Cieszy uznanie wyroków  TSUE przez polski rząd. Cieszy uznanie przez ministra sprawiedliwości wyroków Trybunału Sprawiedliwości Unii Europejskiej. I oby tak było zawsze, w każdym innym przypadku z wyrokami TSUE. Ale cieszy też debata przy tym  projekcie. Była dyskusja, było spokojne rozwiewanie  wątpliwości, a to bardzo rzadki obraz w ostatnich  miesiącach w sejmowych pracach, chociaż hasło „gramy razem” dzisiaj dotyczy innej sfery. Dziękuję bardzo.    

Michał Gramatyka
Panie Marszałku! Wysoka Izbo! Panie Ministrze!  I teraz jest Kodeks postępowania cywilnego. Dzięki  rozgrywającej się ostatnio aferze dotyczącej wycieku  służbowych e-maili pana ministra Dworczyka temat  elektronicznej korespondencji budzi bardzo duże emocje. Tym bardziej warto w kontekście rozpatrywanego przedłożenia wspomnieć o osieroconym art. 165 § 4  Kodeksu postępowania cywilnego, który zawiera  normę wprowadzenia pisma do systemu teleinformatycznego sądu. Ze sprawozdania komisji sprawiedliwości wynika,  że projektodawcy nie dotknęli tego wyzwania, i to  mimo już obowiązujących norm w ustawie o doręczeniach elektronicznych, która przygotowuje nas na  cyfrową komunikację, m.in. z sądami. Prosta, przyjazna użytkownikowi, a przede wszystkim bezpieczna elektroniczna korespondencja jest warunkiem niezbędnym dla rozwoju naszej gospodarki. Stąd proszę  potraktować moje wystąpienie jako zaadresowanie  tego, żeby temat elektronicznego dostarczania pism  do sądów został jak najszybciej  zagospodarowany. Bardzo dziękuję.  

Jan Szopiński
Panie Marszałku! Wysoka Izbo! Analizując proponowane zmiany, a zwłaszcza uzasadnienie, odnoszę wrażenie, że nowelizacja polskiego prawa odbywa  się na zasadzie gaszenia pożarów. Gdzie zobaczymy  dym, tam kierujemy wozy strażackie, które doraźnie  rozwiązują problem. Brakuje tu działań systemowych oraz korelacji z innymi przepisami. Mamy przecież w polskim prawodawstwie jasno określone zasady dotyczące skutków umów zawartych z naruszeniem prawa czy odpowiedzialności karnej za składanie fałszywych oświadczeń. Pytanie, dlaczego więc  tworzymy oddzielne przepisy dla każdego zjawiska  gospodarczego, które zostało zakwestionowane, np.  przez TSUE, miast stosować do niego istniejące, obowiązujące prawo. Dziękuję bardzo. 

Przemysław Koperski
Panie Marszałku! Panie Ministrze! Wysoka Izbo!  Konsekwencją zmian wprowadzonych do prawa procesowego będzie rozszerzenie ochrony konsumenta  na gruncie prawa materialnego. Ochrona ta była  i jest jeszcze niewystarczająca w sytuacji, gdy kredyt  konsumencki lub inna umowa zabezpieczone były  wekslem in blanco. Obecnie sądy nie mają prawa badać samej umowy i wydają nakaz zapłaty niemal  automatycznie. Prezentowane przepisy, które dostosowują nasze prawo do wyroku TSUE, w końcu to  zmieniają. Powód będzie miał obowiązek dołączenia  do pozwu umowy, z której wynika roszczenie zabezpieczone wekslem, wraz z deklaracją wekslową i załącznikami, jeżeli dłużnikiem jest konsument, a sąd  będzie musiał tę umowę zbadać. Co więcej, pozew  taki będzie można wysłać nie tylko przez Pocztę Polską, ale również w innych uprawnionych jednostkach  nadawczych, a także poza granicami Polski. Tutaj, panie ministrze, wracam do mojego pytania  z pierwszego czytania. Chciałbym się dowiedzieć, czy  udało się panu załatwić, żeby mieszkańcy Bielska-Białej nie musieli jechać ze swoimi przesyłkami za granicę,  do Republiki Czeskiej. Kiedy placówki  pocztowe w byłych miastach wojewódzkich będą otwarte  24 godziny na dobę? Może udało się panu tę sprawę  w końcu wyjaśnić. Dziękuję uprzejmie.  

Barbara Dolniak
Panie Marszałku! Wysoka Izbo! Mam pytanie  w związku z poprawką. Pewnie ta poprawka, złożona  przez klub Prawo i Sprawiedliwość, została skonsultowana w ministerstwie. Czy aby nie wykracza ona  poza przedłożenie? Projekt ustawy dotyczył sześciu  ustaw. Wśród nich nie ma ustawy o zwalczaniu nieuczciwej konkurencji, a poprawka składana jest już  w drugim czytaniu. Zresztą mówiłam o tym chwilę  temu w swoim wystąpieniu. Pytałam, czy aby nie  zostanie złożona poprawka, która niejako wpłynie na  ocenę tego projektu w zakresie tej zmiany. Mam więc  pytanie: Jak mamy ocenić to działanie, skoro ustawa,  której dotyczy poprawka, nie mieści się w projekcie?  Przynajmniej ja  nie znajduję tam tej ustawy. Dziękuję. 

Tomasz Zimoch
Panie Marszałku! Wysoki Sejmie! Okazuje się, że  w polskim parlamencie nieraz trzeba reagować szybciej niż na boisku piłkarskim.  Pan przewodniczący Marek Ast. Panie Marku,  wczoraj wszyscy podawaliśmy sobie rękę, a dzisiaj  pan przyszedł tutaj z jakiejś tajnej narady i proponuje pan poprawkę, o której pan nawet nie wspomniał.  Pani poseł Barbara Dolniak powiedziała, jak ta poprawka naszym zdaniem powinna być oceniona. Panie ministrze, wczoraj również pan wszystkim dziękował i podawaliśmy sobie rękę. A więc słowa o tym,  że tak fajnie było podczas debaty nad projektem tej  ustawy, cofam.  Koło Parlamentarne Polska 2050 w tym momencie nie popiera projektu tej ustawy.  

Szopiński zwracał uwagę na kwestię doty-
Pan poseł Koperski mówił o placówkach pocztowych, co jest poza zakresem kompetencji Ministerstwa Sprawiedliwości, bo określa się sposób pracy  placówek pocztowych. Niemniej pan poseł ma stosowne instrumentarium wynikające z ustawy o wykonywaniu mandatu posła i senatora, by do odpowiednich ministerstw w tym zakresie się zwracać.  I pytanie pani poseł Dolniak dotyczące przedłożonej poprawki. Pan poseł Ast wskazał, że to, co jest  w poprawce, znajdowało się w pierwotnym projekcie  Ministerstwa Sprawiedliwości. Z uwagi na fakt, że  ustawa zwiększa ochronę konsumentów i ochronę  uczciwej konkurencji w ramach postępowań sądowych, takie brzmienie było w pierwotnym projekcie,  ponieważ ustawa dotyczy właśnie lepszych warunków realizowania ochrony konsumentów i uczciwej  konkurencji. Z tego też powodu uprawnienie wskazane w tej poprawce, ażeby można było realizować  uprawnienia wynikające również z prawa unijnego,  a nie tylko polskiej ustawy, jest kierunkowo dobre.  Do komisji parlamentu będzie należało rozstrzygnięcie, czy ta pierwotna propozycja Ministerstwa Sprawiedliwości w tej ustawie winna się znaleźć – z pewności na jutrzejszym posiedzeniu komisji, bo wiem,  że jest zaplanowane w związku z tym, że została  złożona poprawka.  To rzeczywiście będzie realizowane, więc mam  nadzieję, panie pośle, że będziemy konsekwentnie  dzisiaj i jutro grać razem i ta poprawka spotka się  również z pana uznaniem – jeśli będzie stosownie  przedyskutowana jutro na posiedzeniu komisji. Była  przedmiotem prac nad tym projektem, więc dobrze  się stało, że ona też finalnie będzie procedowana  w komisji. Bardzo dziękuję.    

Marek Ast
Panie Marszałku! Panie Ministrze! Wysoka Izbo!  Oczywiście jako poseł sprawozdawca nie jestem upoważniony przez komisję do tego, aby się odnosić do  zgłoszonej poprawki. Mogę więc jedynie podziękować  za te deklaracje wsparcia dla projektu przez państwa  posłów, członków komisji. I wyrazić nadzieję, że po  takiej dogłębnej analizie na posiedzeniu komisji zgłoszonej poprawki jednak podtrzymacie państwo poparcie, również pan poseł Tomasz Zimoch, dla tej  dobrej ustawy. Tak że jeszcze raz chciałem podziękować za tę wspólną pracę w komisji. I wyrazić nadzieję, że ta konstruktywna praca nad ustawą będzie  kontynuowana jutro. Dziękuję. 

Barbara Dolniak
Bardzo dziękuję. Panie Marszałku! Wysoka Izbo! Panie ministrze,  nie pytałam o pierwotny projekt rządowy. Co tam się  znajdowało, to jest zupełnie inna kwestia. Pytałam  o projekt, który znalazł się w Sejmie. W tym projekcie  nie było ustawy z dnia 16 kwietnia 1993 r. o zwalczaniu nieuczciwej konkurencji. W związku z tym pytałam o odniesienie do projektu, który znalazł się  w Sejmie, a nie do projektu, który państwo gdzieś  kiedyś przygotowywaliście i usunęliście z niego tę  właśnie ustawę. Bardzo dziękuję. 

Sprawozdawca
Dziękuję. Panie Marszałku! Wysoka Izbo! Komisja do Spraw  Energii, Klimatu i Aktywów Państwowych na posiedzeniu, które odbyło się dzisiaj, rozpatrzyła rządowy  projekt ustawy o zmianie ustawy o rynku mocy oraz  niektórych innych ustaw. Komisja przyjęła poprawki  w większości o charakterze legislacyjnym. Były też  poprawki merytoryczne, rozszerzające nieco pierwotny zakres ustawy, umożliwiające wytwórcom energii elektrycznej i mocy dostosowanie się do zmieniających się przepisów. Komisja po przeprowadzeniu pierwszego czytania rekomenduje, wnioskuje  o uchwalenie załączonego projektu ustawy wraz  z poprawkami. Kilka słów na temat samego projektu. Projektowane zmiany wynikają z dostosowania polskiego  prawa do przepisów rozporządzenia Parlamentu Europejskiego i Rady z dnia 5 czerwca 2019 r. w sprawie  wewnętrznego rynku energii elektrycznej. Przepisy  tego rozporządzenia weszły w życie z dniem 4 lipca  Sekretarz Stanu w Ministerstwie   Sprawiedliwości Sebastian Kaleta2019 r. i bezpośrednio na ich podstawie odbyła się już  pierwsza aukcja mocy w roku 2020.  Polski rynek mocy został zatwierdzony decyzją Komisji Europejskiej 7 lutego 2018 r. Zgodnie z rozporządzeniem rynkowym istniejące już regulacje prawne  dotyczące mechanizmów mocowych zdolności wytwórczych, takie jak rynek mocy funkcjonujący w Polsce,  powinny być dostosowane do przepisów ww. rozporządzenia, i to niniejszym staramy się czynić.  Rozporządzenie rynkowe ustanawia przepisy mające zapewnić funkcjonowanie wewnętrznego rynku  energii oraz wymogi dotyczące polityki ochrony środowiska, w tym limitów emisji CO2, dwutlenku węgla, w odniesieniu do zdolności wytwórczych objętych mechanizmami zdolności wytwórczych. Rozporządzenie to wprowadza również zmiany w zasadach uczestnictwa jednostek wytwórczych w mechanizmach mocowych funkcjonujących w państwach  członkowskich.  Z perspektywy rynku mocy w Polsce kluczowym  zagadnieniem jest uregulowanie na poziomie ustawodawstwa krajowego zasad udział w rynku mocy,  począwszy od 1 lipca 2025 r., jednostek emitujących  powyżej 550 g dwutlenku węgla pochodzącego z paliw kopalnych na kilowatogodzinę wytworzonej energii elektrycznej.  Szanowni Państwo! Mając na uwadze te zagadnienia, celem i zamierzeniem tych prac legislacyjnych  i tej ustawy jest wprowadzenie i osiągnięcie takich  rezultatów, jak: dostosowanie przepisów ustawy do  rozporządzenia rynkowego, wyeliminowanie niepewności po stronie uczestników rynku mocy w zakresie  jego funkcjonowania po wejściu w życie rozporządzenia rynkowego w kontekście jego bezpośredniego  stosowania, określenie rozwiązań w zakresie sposobu uwzględnienia limitu emisji w procesach rynku  mocy oraz wyjaśnienie wątpliwości interpretacyjnych i usprawnienie funkcjonowania procesów rynku  mocy.  Na koniec, Wysoki Sejmie, panie marszałku, prosiłbym, by parlamentarzyści opozycji, którzy będą próbowali zabierać głos w tejże sprawie, oddzielili kwestie  dotyczące bezpieczeństwa energetycznego od polityki,  bo niestety wśród tych głosów merytorycznych na posiedzeniu komisji, jak również po posiedzeniu komisji  pojawiały się takie, które nie miały nic wspólnego ze  stanem faktycznym. Dziękuję bardzo. 

Jan Warzecha
Panie Marszałku! Wysoki Sejmie! Mam zaszczyt  w imieniu Klubu Parlamentarnego PiS przedstawić  stanowisko dotyczące zmiany ustawy o rynku mocy  oraz niektórych innych ustaw.  Proponowane w ustawie rozwiązania mają gwarantować sprawne funkcjonowanie wewnętrznego  rynku energii oraz spełnienie unijnych wymogów  w zakresie polityki ochrony środowiska.  Wśród najistotniejszych rozwiązań w nowelizacji  jest spełnienie unijnych wymogów w zakresie polityki ochrony środowiska. Chodzi m.in. o odstąpienie od  dopuszczenia do udziału w rynku mocy jednostek  wysokoemisyjnych, tj. emitujących powyżej 550 g  CO2 na kilowatogodzinę i średniorocznie poniżej  350 kg CO2 na kilowat.  Na dzisiejszym posiedzeniu Komisji do Spraw  Energii, Klimatu i Aktywów Państwowych oraz podczas pierwszego czytania ustawy posłowie koalicji  rządzącej zaproponowali dwie poprawki. Mocno akcentowali, że obecnie jednostki wytwórcze emitujące  powyżej 550 g CO2 na kilowatogodzinę stanowią  większość pośród wszystkich jednostek wytwórczych  w krajowym systemie elektroenergetycznym i jednocześnie stanowią większość pośród wszystkich jednostek uczestniczących dotychczas w rynku mocy.  Postulowali ostrożność i takie rozwiązania, które nie  pogrążyłyby polskich elektrowni opartych na węglu.  Przypominali, że w czasie transformacji sektora elektroenergetycznego nadal będą istotne dla zachowania bezpieczeństwa dostaw energii elektrycznej. Kierownictwo Ministerstwa Klimatu uspokajało, że przedłożony projekt ustawy będzie obejmował zmiany niezbędne do wdrożenia przepisów rozporządzenia rynkowego, a przyszłe funkcjonowanie jednostek emitujących powyżej 550 g CO2 na kilowatogodzinę będzie  przedmiotem odrębnych prac analitycznych i legislacyjnych.  Zapisy nowelizujące w ustawie wprowadzają również nową formułę naliczania opłaty mocowej dla  odbiorców o tzw. stabilnym profilu zużycia energii,  takich, którzy nie generują skoków zapotrzebowania  w godzinach szczytowych. Wysoka Izbo! Pragnę przypomnieć, że w 2018 r.  w Polsce wprowadzono rynek mocy, który spowodował przejście z rynku jednotowarowego, tylko energii, na rynek dwutowarowy, energii i mocy. Rozwiązania miały spowodować modernizację znacznej części  majątku wytwórczego potrzebnego do prawidłowego  bilansowania mocy w krajowym systemie elektroenergetycznym oraz budowę nowych bloków.  Obecne zapisy ustawy o rynku mocy mają zmotywować nowych uczestników rynku, m.in. inwestorów  planujących budowę magazynów energii. Mają wzmocnić bezpieczeństwo dostaw energii elektrycznej i zmniejszyć ryzyko tzw. blackoutu, bo jak wiemy, najdroższa energia to ta niedostarczona. Jak pokazuje  praktyka, koszty rynku mocy są dla biznesu niższe  niż potencjalne straty związane z ryzykiem przerw  

Wojciech Zubowski
w dostawie energii elektrycznej, które mogą generować milionowe straty wynikające z każdorazowego  braku energii.  Związana z wprowadzeniem rynku mocy tzw.  opłata mocowa, doliczana do rachunków odbiorcy  energii od stycznia 2021 r., to inwestycja w budowę  nowych oraz modernizację i utrzymanie już istniejących jednostek wytwórczych, a także wsparcie dla  elektrowni w dostosowaniu się do norm ekologicznych. W projekcie nowelizacji ustawy o rynku mocy  zaproponowana została zaakceptowana przez Komisję Europejską nowa formuła naliczania opłaty  mocowej. Panie Marszałku! Wysoka Izbo! Procedowane rozwiązania są odpowiedzią na postulaty zgłaszane  przez przedsiębiorców, zwłaszcza przez tzw. odbiorców energochłonnych. Co ważne, mają one zastosowanie do wszystkich odbiorców, a zatem nie podlegają  zarzutom o nieuprawnione stosowanie pomocy publicznej. Nowa propozycja naliczania opłaty mocowej  nie wymaga notyfikacji Komisji Europejskiej, przyczyni się do zwiększenia stabilności systemu elektroenergetycznego, będzie premiować stabilny pobór energii  i jej zużywanie w godzinach pozaszczytowych i pozwoli odbiorcom obniżyć ponoszone przez nich opłaty  za energię. Ustawa ma wejść w życie po upływie  14 dni od dnia ogłoszenia, za wyjątkiem art. 6, który  wejdzie w życie z dniem 1 lipca 2024 r. W związku z tym, że zaproponowany mechanizm  jest kluczowy dla zachowania konkurencyjności polskiego przemysłu i zachowania miejsc pracy małych  i średnich przedsiębiorców, Klub Parlamentarny Prawo i Sprawiedliwość rekomenduje przyjęcie tej ustawy i przejście do następnych prac nad ustawą. Dziękuję serdecznie.  

Krzysztof Gadowski
Panie Marszałku! Wysoka Izbo! Panie Ministrze!  Omawiamy dziś zmiany ustawy do ustawy, która została wprowadzona, uchwalona w 2017 r., natomiast  weszła w życie 18 stycznia 2018 r. Była to ustawa  o rynku mocy. Trzeba powiedzieć, że w Polsce to nie  był jakiś ewenement, to funkcjonowało w Unii Europejskiej. Wzorowaliśmy się wtedy na Wielkiej Brytanii. Generalnie system miał nam poprawić bezpieczeństwo, dać środki finansowe na to, żeby energia  elektryczna produkowana z węgla mogła jeszcze funkcjonować, żeby kopalnie mogły się rozwijać, dostosowywać. Ponadto te środki pochodzące z rynku mocy  miały również doprowadzić do tego, żeby powstawały nowe elektrownie, nowe elektrownie czysto spalające, o określonych parametrach. Ustanowienie rynku wtedy dwutorowego miało doprowadzić do tego,  że mieliśmy płacić zarówno za energię, którą produkowała dana elektrownia, jak i za gotowość zabezpieczenia mocy danej elektrowni w sytuacji, gdyby trzeba było zwiększyć tę moc. Jak to dzisiaj wygląda? Po tej ustawie, która wtedy tak hucznie weszła w życie, jak dzisiaj słyszymy,  odbyło się 5 aukcji. Czy nam się udało wygenerować  nowe źródła, nowe elektrownie? Sami słyszeliśmy, że  dalej system energetyczny Polski oparty jest w 2/3 na  elektrowniach konwencjonalnych. Cały czas mówiliśmy o tym, że ten węgiel jest taki wspaniały, taki  dobry, a nic nie robiliśmy, żadnych kolejnych kroków  do przodu, żeby próbować zastąpić elektrownie konwencjonalne nowymi blokami, choćby gazowymi.  Dzisiaj stoimy u progu konieczności budowania nowych elektrowni gazowych, a może i elektrowni działających w kogeneracji. I tak się dzieje, ale dzieje się  to bardzo powoli. Dzieje się to dlatego, że rząd nie  przygotował odpowiedniej reformy, transformacji  energetycznej Polski. Dziś dokładnie nie wiemy, jakimi mocami będziemy dysponować po roku 2049 – wtedy likwidujemy węgiel, co na razie jest oczywiście  tylko umową społeczną, bo brak jest akceptacji Unii  Europejskiej na tego typu działania – i czy to bezpieczeństwo energetyczne będziemy mieli zapewnione. Ale dzisiaj celem omawianego projektu ustawy  jest zapewnienie zgodności przepisów ustawy z dnia  8 grudnia 2017 r. o rynku mocy, jak mówiłem wcześniej, z rozporządzeniem, które weszło w życie, zostało uchwalone 5 czerwca 2019 r. Chodzi o rozporządzenie Parlamentu Europejskiego i Rady nr 2019/943  w sprawie wewnętrznego rynku energii elektrycznej,  tzw. rozporządzenie rynkowe. Zgodnie z tym rozporządzeniem jesteśmy zmuszeni do ograniczenia udziałów w mechanizmie mocowym. Chodzi również  – i już w roku 2019 była mocna dyskusja na ten temat  – o ograniczenie tego udziału w mechanizmie mocy  jednostek emitujących powyżej 550 g CO2 pochodzącego z paliw kopalnych na 1 kWh, i oczywiście średnio rocznie – powyżej 35 kg CO2 pochodzącego z paliw kopalnych na 1 kW mocy elektrycznej zainstalowanej. Co to oznacza? Oznacza to, że po roku 2050  elektrownie konwencjonalne, czyli opalane węglem,  nie będą mogły wejść w system rynku mocy. Czy to  dobrze, czy źle – dzisiaj trudno jednoznacznie powiedzieć, bo ministerstwo nic nam dzisiaj nie powiedziało na posiedzeniu komisji, w jakiej formule ma to  wszystko funkcjonować i jak jest zabezpieczony rynek mocy. I drugi element, bardzo ważny, oczekiwany od  roku 2017, kiedy pojawiła się ustawa. Chodzi przede  wszystkim o obniżenie opłaty mocowej dla jednostek  o tzw. płaskim profilu zużycia energii, czyli zużywających podobne ilości prądu przez całą dobę przez  7 dni w tygodniu. Na to czekały zwłaszcza przedsiębiorstwa energochłonne. Tu wyraźnie trzeba powie

Jan Warzecha
dzieć, że chodzi m.in. o huty, zakłady chemiczne,  cementownie, papiernie. Te przedsiębiorstwa od początku domagały się stworzenia takiego mechanizmu, który w jakiś sposób będzie je również promował i chronił. Dzisiaj mam nadzieję, że uda się nam  to zrobić i ten mechanizm zafunkcjonuje. Oczywiście jeśli popatrzymy  na cały  mechanizm związany z rynkiem mocy, to zauważymy, że aukcje miały doprowadzić do tego, że ta cena  miała być konkurencyjna. W 2017 r., kiedy Prawo i Sprawiedliwość projektowało ten system, była mowa  o tym, że ta energia będzie taniała, a my od początku  obserwowaliśmy jej wzrost, od 30%. To, czego się  uczyliśmy od Wielkiej Brytanii, legło w gruzach, bo  tam rzeczywiście ta cena spadała, a u nas rosła. Klub Koalicji Obywatelskiej po wysłuchaniu jeszcze ostatniej dyskusji z panem ministrem ma nadzieję, że poprze ten projekt ustawy. Mamy nadzieję, że  rzeczywiście usłyszymy, w jaki sposób będzie się bilansował rynek mocy, skoro mówiliśmy o tym, że  

Krzysztof Gadowski
w systemie ma się pojawić od 6 do 10 mld zł.  Zobaczymy, jak to się będzie bilansowało i jakie moce  energetyczne zostaną zachowane. Dziękuję bardzo.   

Beata Maciejewska
Panie Marszałku! Wysoka Izbo! Rzeczywiście dzisiaj odbyło się kilkugodzinne posiedzenie komisji, na  którym omawialiśmy ten projekt ustawy. Zmiany,  które zostały zaproponowane, w naszej opinii idą  w dobrym kierunku. Natomiast muszę powiedzieć,  że na bardzo wiele pytań rzeczywiście nie otrzymaliśmy odpowiedzi podczas posiedzenia tej komisji. Nie  otrzymaliśmy informacji na temat tego, w jaki sposób  dotychczas sprawdzał się rynek mocy, nie mieliśmy  żadnych informacji na ten temat. Zabrakło też informacji na temat tego, w jaki sposób gospodarstwa  domowe będą reagowały na zwiększoną opłatę mocową. Nie mamy informacji na temat tego, w jaki  sposób Unia Europejska ustosunkuje się do tego, że  w umowie społecznej mamy wycofanie się z węgla  dopiero w 2049 r. To są po prostu nasze życzenia,  negocjacje trwają, ale się nie zakończyły, więc tych  pytań jest bardzo wiele. Sama ustawa, która dostosowuje nasze prawo do  prawa unijnego, jest kolejną w całym systemie ustaw,  które dzisiaj przyjmujemy, ale trzeba powiedzieć, że  system, jeśli chodzi o dobrą transformację energetyczną, nadal jest dziurawy. Nadal nie ma dobrego,  progresywnego pomysłu na to, żebyśmy mieli jak  najniższe ceny energii, żebyśmy mieli jak najczystsze  powietrze i żeby te przemysły, które są energochłonne, które dzisiaj zatrudniają bardzo wielu pracowników – jak mówili przedstawiciele tego przemysłu,  ponad pół miliona osób pracuje dzisiaj w przemysłach  energochłonnych – zagwarantowały tym pracownikom ścieżkę dalszej pracy i dalszej możliwości utrzymania siebie i swoich rodzin. Te pytania ciągle pozostają otwarte, zdajemy sobie sprawę z tego, że transformacja energetyczna, którą już przechodzimy, jest  jednym z najbardziej skomplikowanych, trudnych  i finansowo obciążających procesów, jakie w Polsce  dzisiaj przechodzimy, ale z drugiej strony nie mamy  odpowiedniego zaangażowania, wiedzy i merytorycznego podejścia, jeśli chodzi o te kwestie.  Jako klub Lewicy prawdopodobnie poprzemy ten  projekt. Dziękuję uprzejmie.  

Mieczysław Kasprzak
Panie Marszalku! Panie Ministrze! Wysoka Izbo!  Wszyscy prawdopodobnie poprą ten projekt ustawy,  bo nie było takiego zdecydowania w komisji. Były  minister i obecny minister mieli bardzo rozbieżne  zdania na ten temat, a to nie jest tak, że nie powinniśmy dyskutować. W tej dyskusji musi być też krytyka, to nie jest tak, że jest wszystko pięknie, cacy  i nie wolno powiedzieć nic innego niż to, co myśli PiS,  panie pośle. Nie, to nie o to chodzi  To jest trudny temat, bardzo poważny temat, bo  to dotyczy każdego Polaka, każdego odbiorcy i powinniśmy szukać dobrych rozwiązań. Okazuje się, że  ciężko było do tej pory znaleźć jakieś zdecydowane  rozwiązanie, które dałoby szansę naszym przekształceniom w energetyce. A ta niezależność energetyczna, jak sami powtarzacie, jest ważna dla Polski. Już  coraz częściej zaczyna zdarzać się, że zaczyna nam  brakować energii. Prąd mamy w gniazdkach, z tym  że on już pochodzi od zewnętrznych dostawców, i to  jest bardzo niebezpieczne. Do blackoutu może nie  dochodzić, ale my go kupujemy, stajemy się zależni  energetycznie. Podejmowane działania, również te  

Krzysztof Gadowski
ustawowe, nie są zdecydowane, nie są pewne i nie są  wiarygodne. Przykład ustawy prosumenckiej i opustów. To było zaskoczenie z dnia na dzień, w tej chwili trawa powszechna dyskusja, wszyscy chwalili się  jeszcze nie tak dawno, tydzień czy miesiąc, 2 miesiące temu, jak wspaniale się to rozwija, i nagle bum,  ściana, trzeba to wszystko obciąć. Nie można takich  rzeczy robić, bo zniechęca się Polaków do włączenia  się w cały system przekształceń, bo to ludzie muszą  za to zapłacić. Odbiorcy indywidualni zapłacą więcej.  Pytanie, ile więcej zapłacą za tę ustawę mocową.  Tego też nie usłyszeliśmy. Przemysł energochłonny,  jak dobrze to się zorganizuje, zapłaci mniej, ale odbiorcy indywidualni poniosą koszty. Panie pośle, nie  można powiedzieć, że będą niższe ceny za energię  elektryczną. Nie, według tego, co zostało przedstawione, indywidualni odbiorcy zapłacą wyższą cenę.  Na ile wyższą? Dzisiaj i tak ta cena jest już dość wysoka. 9,5% za ostatni rok do roku, więc to nie jest  mało. Pytanie, kiedy to się zatrzyma, czy jest szansa  na zatrzymanie. W czym jest rzecz? Jeżeli już Polacy  ponoszą wyrzeczenia, muszą więcej płacić, to niech  ten system, który chcemy stworzyć, będzie przewidywalny. Niech on daje szansę stworzenia, tak jak powiedziałem, niezależności energetycznej, a przede  wszystkim niech przyspieszy nasze przekształcenia,  jeżeli chodzi o przejście z węgla na czystą energię, bo  to z kolei ma podwójne znaczenie, bo nasze zdrowie  i zanieczyszczenie środowiska jako wtórna rzecz, klimat i te wszystkie rzeczy. Też powiem, że do końca nie wiem, czy poprzemy  te rozwiązania tak jak poprzednicy, bo w czasie dyskusji były wątpliwości. Pan poseł to powiedział, pani  poseł również. I myśmy dziwnie się czuli na posiedzeniu tej komisji. Brak zdecydowania, do końca nie  wiadomo, czy to jest dobre rozwiązanie, czy złe, bo to  są trudne i skomplikowane rzeczy, ale ktoś powinien  to zdecydowanie przeprowadzać, a przede wszystkim  stworzyć wiarygodność. Mówimy, że nie będzie podwyżek, a podwyżki są; że będziemy ograniczać węgiel, a za tydzień mówimy: nie, jednak będziemy  utrzymywać się przy węglu; że będziemy wprowadzać  atom, a nic się nie dzieje w tym zakresie. I teraz to  wszystko traci jakąś ciągłość i stabilność. Panie marszałku, dziękuję bardzo.   

Paulina Hennig-Kloska
Panie Marszałku! Panie Ministrze! Panie i Panowie Posłowie! Ta nowelizacja ustawy o rynku mocy  robiona jest głównie po to, żeby dostosować zasady  do rozporządzeń Unii Europejskiej, jeżeli chodzi  o rynek mocy, bo do tej pory Polska po prostu nie  spełniała wszystkich wymogów, np. jeżeli chodzi  o limity emisji dla elektrowni, które mogą dostawać  wsparcie. Projekt więc wprowadza przede wszystkim  właśnie te limity emisyjności określone rozporządzeniem rynkowym, że tak powiem, rychło w czas. Nareszcie. Mamy oczywiście też uwagi, rynek mocy miał  z założenia promować powstawanie nowych elektrowni, podczas gdy w zasadzie stał się trochę kroplówką dla węgla i przez to nie stymuluje faktycznie  transformacji energetycznej, jak oczekiwano.  Koszty rynku mocy widzimy od tego roku na swoich rachunkach. Dla gospodarstw domowych to jest  ok. 10 zł miesięcznie, więc wydaje się, że niewiele,  natomiast tak naprawdę głównym płatnikiem są tu  przedsiębiorstwa i instytucje, które zużywają 75%  prądu w Polsce. I to tam głównie osadzony jest ten  koszt, a koszt osadzony w tym miejscu sprawia, że  jesteśmy coraz mniej konkurencyjni. Mówiłam już  o tym na posiedzeniu komisji. Najgorsze jest to, że choć dostosowujemy się do  wymagań Unii Europejskiej, przedstawiciele rządu  wciąż nie odpowiedzieli nam na pytanie, jak chcą  zapewnić bezpieczeństwo energetyczne państwa po  2025 r., kiedy już nie będzie można wspierać elektrowni węglowych. Nowelizacja zostawia też ewidentną furtkę – i o to  też pytałam na posiedzeniu komisji i nie dostałam  odpowiedzi – na dodatkowe wsparcie dla wytwórców  poza rynkiem mocy. Pytanie, bo nie wiemy, kogo,  w jakiej wysokości i jakie technologie rząd planuje  wspierać. Dobrze by było, by na kolejnym etapie procedowania nad ustawą przedstawiciele rządu odpowiedzieli w końcu na to pytanie. Bo jeśli chodzi o to,  że energetyka węglowa odchodzi w niebyt wraz z kolejnymi decyzjami spółek o wyłączeniu, chyba już  nikt nie ma wątpliwości. Zresztą problemy środowiskowe też to wymuszają, a co za tym idzie, wymogi  Unii Europejskiej, ale kosmetyczne zmiany ustawy  o rynku mocy tak naprawdę nie rozwiązują problemu  z brakiem paliwa do transformacji całego sektora.  Więc potrzebujemy jak najszybciej wzmocnić ścieżkę odejścia od węgla i plany zastąpienia mocy wytwórczej tak, żeby utrzymać bezpieczeństwo energetyczne w kolejnych latach, bo w gruncie rzeczy ten  spadek mocy wytwórczej jest już mocno oszacowany.  Wiemy, jaki jest. Pytanie, czym go uzupełnimy, bo  jeżeli nie uzupełnimy nowymi inwestycjami i pomysłami na wytwarzanie energii w inny sposób niż  z węgla, to po prostu będziemy coraz więcej energii  importować, a więc też będziemy coraz bardziej podatni na cenę energii importowanej i jej zachwiania. A więc nowelizacja to jest plaster na zawał serca,  który nie rozwiąże naszych podstawowych problemów. I oczywiście musiało się jeszcze coś znaleźć  ciekawego w ustawie, czyli lex Ostrołęka. Ustawa  wprowadza przepisy umożliwiające konwersję projek

Mieczysław Kasprzak
tów na mniej emisyjne, ograniczając przy tym kary  za niewykonywanie obowiązków mocowych. Taki projekt, panie ministrze, mamy jeden, nazywa się Ostrołęka i dobrze by było, żeby pan przyznał, że w ten  sposób rozwiązujecie problem wysokich kar.  Muszę się przyznać, że zgadzam się z posłem Warzechą właśnie w kontekście zwłaszcza Ostrołęki, że  najdroższa energia to ta niedostarczona. Tak, panie  pośle, najdroższa energia to ta niedostarczona, bo  rodzi ryzyko przestojów, niedostarczania prądu do  gospodarstw domowych, do fabryk. Więc co do tego  się zgodzimy. Również zgadzam się z ministrem  Tchórzewskim, który mówił, że w naszym interesie  ogólnokrajowym, wszystkich sił politycznych jest to,  by w końcu przeprowadzić w Polsce transformację  energetyczną i by przestać udawać, że nie mamy problemu. Ostatnia rzecz to fotowoltaika prosumencka. Przy  okazji zapytam już, panie ministrze, dlaczego ograniczacie inwestycje , zniechęcając potencjalnych inwestorów nowymi planami legislacyjnymi  ograniczającymi uzysk dla indywidualnych klientów  z tego typu instalacji. Dziękuję bardzo.   

Krzysztof Gadowski
Dziękuję. Panie Marszałku! Panie Ministrze! Rzeczywiście  mieszkańców, Polaków nie interesuje, jak się spiera  obecny minister z byłym ministrem, który sobie  wprowadził tę ustawę o rynku mocy, i tym, który  dzisiaj chce ją zmieniać, ale interesuje, panie ministrze, czy wzrośnie po raz kolejny opłata mocowa, bo  ona została wprowadzona w tym roku, i czy na rachunkach gospodarstwo domowe dostanie więcej. To  jest najważniejsze i to dotyczy Polaków i prosiłbym  o taką odpowiedź od pana ministra. Moi wyborcy z Rybnika chcieliby uzyskać kolejną  informację: Co dalej z elektrownią Rybnik? W jaki  sposób będzie modernizowana? W okręgu wyborczym mamy również elektrownię Łaziska. Ta elektrownia też jest w potrzebie. Mówi się o jej likwidacji.  Chcielibyśmy usłyszeć, jakie są plany i jak państwo  dalej będziecie zmierzać w tym procesie restrukturyzacji czy transformacji elektroenergetyki? Dziękuję.  

Jan Szopiński
Panie Marszałku! Panie Ministrze! Wysoka Izbo!  Przedstawiono nam bardzo obszerny i naszpikowany  specjalistycznymi terminami projekt. Tymczasem  statystyczny Polak, który mało, że znajduje się w ogonie Unii Europejskiej pod względem płac, to jeszcze  każdego miesiąca po otrzymaniu rachunku za energię elektryczną dostaje palpitacji serca. Rząd natomiast uspokaja Polaków i mówi, że 25 lat będzie lepiej. Dużo rzadziej rząd wspomina o 2 mld wydanych  na bloki energetyczne, które teraz za kolejny 1 mld  trzeba rozebrać. Nie wspomina o 30-letniej umowie  z górnikami, na mocy której będziemy wypłacać im  uposażenie, w sytuacji gdy inni Polacy na przebranżowienie dostają rok albo i mniej. Dlaczego z tych  pieniędzy nie są też finansowane rekompensaty za  podwyżki cen prądu dla wszystkich Polaków? Uprzejmie proszę, panie ministrze, o odpowiedź na piśmie.  Dziękuję bardzo.  

Małgorzata Chmiel
Panie Marszałku! Wysoka Izbo! W ocenie skutków regulacji do tej ustawy, o której mówimy, czytamy: ustanawia przepisy mające zapewnić funkcjonowanie rynku energii oraz wymogi polityki ochrony  środowiska, w tym także limitów emisji CO2. Szanowni Państwo! Już nie wywiązaliście się  z umówionego z Unią Europejską limitu do 2020 r.,  teraz z odnawialnych źródeł energii, teraz nie wywiążecie się do 2030 r., gdzie mamy następny konieczny próg. Kolega zapytał: Czy udało się wygenerować nowe źródła energii? Ja również zadaję to  pytanie, ponieważ jak na razie nie udało się, natomiast zabiliście energetykę wiatrową, teraz   fotowoltaikę, chcecie ograniczenia uzysku dla  ewentualnych klientów. Po 2025 r. elektrownie  na węgiel przestają funkcjonować. Jakie państwo  z rządu mają plany w tym zakresie? Bo jak koleżanka powiedziała, najważniejsze jest,  żebyśmy mieli jak najniższe ceny energii i jak najczystsze powietrze.  

Wojciech Zubowski
Panie Marszałku! Panie Ministrze! Panie ministrze, kilka pytań. Prosiłbym tylko o potwierdzenie,  bo padły zapytania i pewne chyba wymagające sprostowania informacje dotyczące pierwotnej ustawy  o rynku mocy. Po pierwsze: Czy niewprowadzenie  tych rozwiązań z roku 2018 mogłoby spowodować,  jak szacowano wtedy straty sięgające ok. 10 mld zł  rocznie? To jest raz. Po drugie, panie ministrze: Czy  wprowadzenie rynku mocy pozwoliło przedsiębiorcom produkującym energię elektryczną na rozpoczęcie inwestycji, na zapewnienie stabilności, jeżeli chodzi o finansowanie? I po trzecie, panie ministrze,  proszę również o informację: Czy wprowadzenie rynku mocy, wprowadzenie tzw. opłaty mocowej pozwoliło na spowolnienie wzrostu cen energii przede wszystkim teraz zależnych od kosztów związanych z emisją  dwutlenku węgla? Dziękuję bardzo.  

Beata Maciejewska
Panie Marszałku! Wysoka Izbo! Mam pytanie  o te kwestie finansowe i gospodarstwa domowe. Czy  będą miały zwiększoną opłatę mocową? Czy państwo  możecie powiedzieć, w jakiej wysokości czy w jakim procencie w odniesieniu np. do dzisiejszych  cen? I z drugiej strony: W jaki sposób też wpłynie to,  czy macie państwo też takie szczegółowe informacje,  na ten rynek gospodarki energochłonnej? Dziękuję  uprzejmie.  

Tomasz Zimoch
Pani Marszałek! Wysoki Sejmie! Panie Marszałku! Bezpośrednią przyczyną złożenia wniosku o odwołanie wicemarszałka Ryszarda Terleckiego była  jego wypowiedź polityczna. Pozostańmy jednak dzisiaj w scenerii sportowej, przynajmniej na początku.  Sport uczy szacunku do rywala, do przeciwnika. Gloria victis, chwała zwyciężonym, nie biada zwyciężonym, panie marszałku. Chwała zwyciężonym, czyli  szacunek dla rywala. Można te słowa przenieść i do  świata polityki. Można rywala politycznego nie lubić,  nie zgadzać się z nim, ale należy tego politycznego  rywala szanować. W Sejmie marszałek Sejmu szacunek powinien okazywać każdemu posłowi, a Ryszard  Terlecki dał się w ostatnich latach poznać jako symbol złych standardów zarządzania parlamentem i lekceważenia praw opozycji. Można by wspomnieć wydarzenia z sali kolumnowej z grudnia 2016 r. Przecież pan, panie marszałku,  złożył zeznania, w których stwierdził pan wprost, że  salę zorganizowano wówczas tak, aby nie dopuścić  posłów opozycji do stołu prezydialnego. Pozostańmy jednak przy wydarzeniach z tej kadencji. W listopadzie 2020 r. wicemarszałek Terlecki  nie stanął w obronie posłanki Barbary Nowackiej,  wobec której policja użyła gazu łzawiącego. Nie stanął także w obronie posłanki Małgorzaty Biejat.  Magdaleny Biejat. Przepraszam, pani poseł.  Znam, nazwisko znam.  A przecież to było w oczywisty sposób naruszenie  nietykalności jednej i drugiej posłanki. W tej kadencji wicemarszałek Terlecki został ukarany przez komisję etyki za słowa: puknij się w czoło  skierowane do wybitnego posła Pawła Zalewskiego.   A to przecież już w ramach recydywy, bo należy nadmienić, że i w poprzedniej kadencji komisja etyki zwróciła uwagę na niestosowne  zachowanie marszałka Terleckiego wobec posła Sławomira Nitrasa, którego nazwał wtedy pajacem. *) Teksty wystąpień niewygłoszonych w załączniku. 

Krzysztof Śmiszek
Szanowna Pani Marszałek! Wysoka Izbo! Klub  Lewicy wraz z kołem Polska 2050 zdecydował się na  złożenie wniosku o odwołanie pana Ryszarda Terleckiego z funkcji wicemarszałka polskiego Sejmu z wielu powodów. Pan poseł Tomasz Zimoch wymienił  kilka z nich. Postaram się powiedzieć o tym, który  jest bezpośrednią przyczyną naszego wniosku.  Pan Ryszard Terlecki już od dawna przyzwyczajał  nas do swoich aroganckich wypowiedzi. Pół biedy, że  obrażał w ten sposób posłów i posłanki opozycji. Mówi  się: psy szczekają, karawana idzie dalej. Ale arogancja  pana Terleckiego nie zna żadnych granic. Dokładnie  w ten sam sposób pan Terlecki obraża obywateli, sejmowych dziennikarzy czy ostatnio przedstawicieli  białoruskiej opozycji prześladowanych przez autorytarny reżim, na którego czele stoi arogancki i butny  satrapa, który myśli, że wszystko mu wolno, arogancki i butny satrapa, który chciałby koncesjonować  opozycję i mówić ludziom, co im wolno, a czego nie  wolno. Brzmi znajomo? Zresztą to nie jest tylko przypadłość pana Ryszarda Terleckiego. Pan jest tylko  twarzą pewnej choroby, która dotknęła Prawo i Sprawiedliwość, choroby, która toczy całą waszą formację.  Kiedyś mieliście hasło: pokora, praca, umiar. Zamieniliście je na: arogancja, nepotyzm i rozpasanie. PiS,  rząd, posłanki, posłowie i wasze pociotki w spółkach  Skarbu Państwa. Wy już nie znacie granic. Skoro  możecie wszystko, to myślicie, że faktycznie wszystko wam wolno, ale to nieprawda. Pan, panie marszałku, zapomniał, że jako jednej z najważniejszych osób  w państwie wolno panu mniej, a nie więcej, bo pana  głos, o zgrozo, może być postrzegany jako głos polskiego państwa, a pana twarz jako twarz tego rządu  formacji rządzącej. I bardzo często to państwo i ten  rząd pan kompromituje na arenie wewnętrznej i międzynarodowej. W innej sytuacji można byłoby komuś  takiemu poradzić, żeby zanim się odezwie na głos,  dwa razy się zastanowił, czy warto, albo żeby nie  pisał szybciej, niż myśli – widocznie w przypadku  pana marszałka Terleckiego ręce są zdecydowanie  szybsze niż głowa – ale pan Ryszard Terlecki w kwestii arogancji jest recydywistą, i to niereformowalnym. Ktoś, kto po prostu nie potrafi zachować się  inaczej niż arogancko, nie powinien pełnić funkcji  marszałka polskiego Sejmu. Ktoś, kto nie rozumie,  że interes białoruskiej opozycji jest zbieżny z polską  racją stanu, że powinniśmy ją wspierać ponad podziałami, powinien zniknąć z polskiej polityki i sam poszukać pomocy w Moskwie, bo ktoś, kto dezawuuje  dramatyczną walkę białoruskiej opozycji, podważa  

Tomasz Zimoch
szczere intencje odważnych działaczy, a zwłaszcza  działaczek, jest tylko pożytecznym pomagierem Putina. To, co powiedział i napisał pan Terlecki, po prostu podcięło skrzydła tym, którzy walczą z reżimem,  tym, którzy płacą za swoją walkę pobiciami, gwałtami, bezprawnym pozbawianiem wolności czy torturami, niekiedy życiem.  Kilka tygodni temu miałem okazję spotkać się we  Wrocławiu z rodzicami Ramana Pratasiewicza. Widziałem ich łzy, widziałem ich rozpacz, ich rodzicielską troskę o życie i los ukochanego syna. Widziałem  także wdzięczność za to, co Polska robi na rzecz ich  kraju, a także ich syna. Widziałem także nadzieję, że  ten koszmar kiedyś się skończy, bo kraje Zachodu  stoją po stronie demokracji, wolności i praw człowieka, bo na Polskę można liczyć, bo stoi po stronie tego  wszystkiego, o co walczy ich syn. A potem jedną wypowiedzią jednej z najważniejszych osób w państwie  ta nadzieja znika, bo wicemarszałek Sejmu wplątuje  Swiatłanę Cichanouską, działaczkę opozycji demokratycznej, w polskie piekiełko, w partyjny jazgot,  który nie bierze jeńców, który nie zważa na to, że tuż  za polską granicą mamy do czynienia z Koreą Północną Europy, bo najważniejsze dla niego jest to, czy  Cichanouska spotka się z polską opozycją, czy też nie.  Swiatłana Cichanouska jeździ po świecie, nie poddaje się w walce o swój kraj, włącza w tę walkę kolejne  państwa i kolejne rządy, kolejne międzynarodowe  instytucje i organizacje. Nieustannie mobilizuje instytucje Unii Europejskiej, w tym jakże aktywny  Parlament Europejski. W każdym demokratycznym  kraju przyjmowana jest jak prezydentka elektka,  z należnym jej szacunkiem, tylko u nas spotyka ją  despekt, tylko u nas spotyka się z brakiem szacunku,  tylko u nas wplątuje się ją w polityczne i partyjne  piekiełko.   Tylko u nas wicemarszałek polskiego Sejmu odsyła ją do Putina, tego samego, który ręka w rękę  z Łukaszenką gotuje piekło Białorusinom. Wstydzę  się, kiedy spotykam Białorusinów, kiedy prowadzę  z nimi rozmowę o tym, co jeszcze możemy dla nich  zrobić. Bo zamiast planów wsparcia muszę się tłumaczyć, czy Polska jest z demokratyczną opozycją białoruską, czy też zamyka oczy na tragedie i na nieprawości dziejące się na Wschodzie. Muszę ich uspokajać,  że marszałek Terlecki to nie cała Polska, bo Polki  i Polacy wiedzą doskonale, gdzie leży dobro i prawda,  a te są tam, gdzie są wolni i odważni Białorusini,  którzy są wspierani przez odważnych i prawych  Polaków.  Słowa marszałka Terleckiego godzą w polską rację stanu, w coś, co do tej pory było uważane za ponadpolityczne i ponadpartyjne, w coś, co wymykało  się z podziału na opozycję i koalicję rządzącą. A taką  racją stanu była demokratyczna, stabilna i wolna  Białoruś. Pan marszałek Terlecki wplątał swoją wypowiedzią kwestię białoruską w bieżącą polską politykę i tym samym odbiera nadzieję tysiącom działaczek i działaczy białoruskiej opozycji. Te słowa dziwią  tym bardziej, że pan marszałek Terlecki sam kiedyś  był opozycjonistą. W latach 70., 80. sam poszukiwał  wsparcia u tych, którzy wtedy mieszkali po demokratycznej stronie świata.  Zatem tą wypowiedzią przekreśla także swój życiorys. Bo historyczne zasługi i bycie kombatantem  nie zwalniają od tego, żeby być przyzwoitym, aby  rozumieć procesy polityczne i demokratyczne, które  dziś zachodzą u naszych wschodnich sąsiadów.  Pan marszałek po międzynarodowej burzy spotkał się z panią Cichanouską. Zapewnił ją, że Polska  wspiera dążenia demokratyczne – to dobrze. Ale niestety mam głębokie wrażenie, które podzielane jest  przez wielu Polaków, a także Białorusinów i opinię  międzynarodową, że odbyło się to za późno i niestety  w złym stylu. Dzisiaj to Litwa przejmuje stery, jeśli chodzi  o wspieranie Białorusinów. Do Polski traci się zaufanie. I być może pani Cichanouska zapewniała pana  marszałka Terleckiego podczas spotkania, że nie  chowa urazy, że wszystko jest okej, ale zaufanie zostało nadszarpnięte. Pytanie, do kogo zwróci się demokratyczna opozycja w kolejnych dniach, miesiącach i latach. Do Litwy czy do Polski?  Ale nie tylko działaczka opozycji białoruskiej padła  ofiarą mądrości pana Terleckiego. Były też inne grupy.  Pamiętacie państwo słowa: a co, oni są normalni? To  o osobach LGBT. Patrząc na poranne sceny w Sejmie,  można śmiało powiedzieć, że niestety, ale standardami nie odbiega pan od naczelnego homofoba Polski,  Przemysława Czarnka. Za słowami powinna iść odpowiedzialność, dlatego zwracam się do posłów Zjednoczonej Prawicy, do was, bo z wami wielokrotnie rozmawiam na korytarzach sejmowych i w kuluarach. Ile  razy jeszcze chcecie świecić oczami za pana Ryszarda  Terleckiego? Czy nie warto chociaż raz postawić interes Polski ponad interesem partyjnym?  Przecież i tak część z was – o czym już powiedziałem – przyznaje w duchu, że ktoś taki jak pan Ryszard Terlecki bardziej wam szkodzi, niż pomaga.  Macie okazję zachować się przyzwoicie. A teraz, kończąc, nie powiem już jak pan Ryszard  Terlecki: siadaj, pajacu. Tylko powiem tyle: Lewica  z przyjemnością zagłosuje za wnioskiem o odwołanie  pana Ryszarda Terleckiego z funkcji wicemarszałka  polskiego Sejmu. Dziękuję bardzo.    

Borys Budka
Dziękuję bardzo. Pani Marszałek! Wysoka Izbo! Już sam sposób  wyznaczenia tej debaty pokazuje, jak traktujecie polski parlament, jak traktujecie podejście do obowiązków, jak traktujecie obywateli.    Pan wicemarszałek Terlecki stał się symbolem,  symbolem waszej pogardy dla każdego, kto ma inne  zdanie, dla każdego, kto śmie myśleć, czuć inaczej,  niż chce tego obecna władza. Ale pan marszałek Terlecki nie jest odosobniony. To nie jest zwykły poseł,  który sprawuje tę funkcję przez przypadek. Pan marszałek jest szefem waszego klubu.   Pan marszałek jest jednym z najważniejszych  funkcjonariuszy tego obozu władzy. Kiedy zabiera  głos, wiemy doskonale, że to nie jest odosobniony  głos. To jest linia waszej partii wyznaczana przez  prezesa Kaczyńskiego. Gdybyście chociaż raz odcięli  się od tych słów, gdybyście choć raz posypali głowę  popiołem i powiedzieli: tak, przesadził. Przesadził,  kiedy obrażał działaczkę białoruskiej opozycji. Przesadził, kiedy z pogardą, butą i arogancją zwracał się  do parlamentarzystek i parlamentarzystów z innych  frakcji politycznych. Ale nie. Wy zawsze brniecie  w zaparte. Wy zawsze bronicie rzeczy nie do obrony.  Dlaczego? Dlatego że pycha, arogancja i buta stały  się sposobem na rządzenie. Stały się waszą legitymacją, stały się symbolem tej władzy.  Dzisiaj, kiedy bronicie pana posła wicemarszałka  Terleckiego, krzyczycie z tych ław, dogadujecie.    Bo to jest wasz jedyny sposób na prowadzenie dialogu politycznego. Dzisiaj nie odważycie się wypowiedzieć bardzo prostego słowa.  Słowa: przepraszamy.   Wy niestety w swojej – nie chciałbym używać  mocnych słów – w tym zacietrzewieniu tak daleko się  posunęliście, że przysłania wam to myślenie o Polsce.     Kiedy pan wicemarszałek Terlecki w sposób absolutnie niedopuszczalny odniósł się do prezydentki  elekta, Swiatłany Cichanouskiej, to zamiast przeprosić, zamiast poprosić o honorową dymisję, brnęliście  w to dalej.  I cieszcie się  że na czele białoruskiej opozycji stoi osoba, która wyciągnęła rękę, by ratować waszego marszałka.  Zrobiła to dla stosunków polsko-białoruskich. Nie  patrzyła na to, że obrażaliście naród białoruski wołający o wolność.  Nie patrzyła na to, że odsyłaliście ją do Putina,  nie patrzyła na to, że słowa pana wicemarszałka Terleckiego cytowały rosyjskie i białoruskie agencje,  tylko wyciągnęła rękę, dlatego że w przeciwieństwie  do was jej zależy na jej kraju, jej zależy na dobrych  stosunkach z Polską.  Jej zależy na czymś,  czego wy nie rozumiecie. Straciliście absolutnie ten  słuch społeczny. Nie wiecie, co to jest dialog. Nie wiecie, co to jest parlamentaryzm. Nie będę powtarzał  tych słów, które wypowiadał pan wicemarszałek Terlecki, tego, jak zwraca się do posłów, z jaką pogardą,  bo ja nie wymagam od was szacunku do siebie. Nie  wymagam szacunku do moich koleżanek i kolegów,  bo wystawiacie świadectwo sobie, ale jedno, czego  żądam na tej sali, to szacunek do wszystkich wyborców.  Postawa pana marszałka Terleckiego  to nie jest obrażanie tylko tej części sali, ale to jest  obrażanie każdej Polki i każdego Polaka, którzy mają  inne zdanie niż wasz obóz władzy.  Oczywiście mam przed sobą mnóstwo cytatów.  Nawet o swoim koledze z klubu mówi: Jest szkodnikiem. Tak, o panu senatorze Jackowskim. Pal licho,  że to mówi o nas, ale nawet o waszym koledze mówi  tak: Jest szkodnikiem.    Nie będę z wami polemizował, dlatego że polemika z tej sali dawno zniknęła, właśnie odkąd tę funkcję pełni pan marszałek Terlecki.  Ale wczoraj zdarzyła się rzecz, która absolutnie  przekreśla możliwość zasiadania pana posła Terleckiego na tym zaszczytnym stanowisku. Otóż wczoraj  pokazaliście kwintesencję tego, z jaką hipokryzją  podchodzicie nawet do symboli, które zwykle macie  na sztandarach. Wczoraj, w 3. rocznicę śmierci marszałek Olgi Krzyżanowskiej była wyjątkowa uroczystość, która połączyła wszystkie frakcje polityczne,  połączyła wszystkich na tej sali. Chcieliśmy wspólnie  oddać cześć osobie wybitnej. Olga Krzyżanowska  podczas wojny była harcerką Szarych Szeregów. Za  walkę z okupantem otrzymała Krzyż Walecznych.  W roku 1980 wstąpiła do „Solidarności”. Zasiadała  w komisji koordynacyjnej służby zdrowia właśnie  „Solidarności”. Później przez wiele lat była posłanką  na Sejm, wicemarszałkiem Sejmu o określonych wartościach – do wczoraj myślałem, że wspólnych dla nas  wszystkich. Co się okazuje? Kiedy pan wicemarszałek  Terlecki słyszy kilka słów prawdy o wykorzystywaniu  prokuratury czy sądownictwa do celów politycznych  z ust jej córki, której ojciec zginął w stalinowskim więzieniu, to co robi? Ostentacyjnie wychodzi.  Szanowni Państwo! To jest rzecz bez precedensu. Możemy pominąć wszystkie nasze spory. Możemy zapomnieć wszystkie słowa, którymi zwracał się  do posłanek i posłów opozycji, ale tym gestem obra-ził symbole, które do tej pory były święte dla nas  wszystkich.  Obraził symbole Armii Krajowej. Obraził symbole Polski Walczącej.  Obraził wielkie ofiary, które ponosili nasi rodacy  w ciężkich czasach, bo właśnie przez tę bezczelność,  panie marszałku  przez to niezrozumienie tego najważniejszego,  tego, czym jest dialog   czym jest porozumienie, pan ostentacyjnie opuścił salę. Dzisiaj pan zatracił możliwość reprezentowania nas wszystkich.  Bo pan nie jest na  tej sali wicemarszałkiem PiS-u. Pan nie jest na tej  sali, kiedy zajmuje pan miejsce pani marszałek, posłem PiS-u, szefem klubu PiS.  Pan, siedząc na tym miejscu, pełni funkcję marszałka Sejmu, marszałka całego Sejmu.  A pan w sposób absolutnie bezczelny odbiera głos,  komentuje, obraża. Pan wystawia świadectwo całej  klasie politycznej i na to nie ma zgody posłanek  i posłów opozycji.   Pan nie ma prawa reprezentować polskiego parlamentu. Pan nie ma prawa reprezentować osób, którymi pan gardzi. Proszę pamiętać, że godność człowieka zapisana w art. 30 konstytucji jest niezbywalna. Godność człowieka powinna wyznaczać wartości,  w oparciu o które będziemy wspólnie pracować, a pan  jest w stanie         A pan, panie wicemarszałku, pokazuje prawdziwą  twarz tej władzy.    Jeżeli pan nie jest w stanie odciąć się od haniebnych słów ministra Czarnka obrażających Polki i Polaków, jeżeli pan jest w stanie tylko to potwierdzać,  to wystawia pan sobie świadectwo.    Dzisiaj niestety zajęliście miejsca w tych ławach,  żeby bronić rzeczy nie do obronienia.   Dogadujecie, przekrzykujecie, tylko potwierdzając, że ten wniosek jest zasadny.   Wy odwykliście od debaty parlamentarnej. Zniszczyliście debatę parlamentarną, bo boicie się prawdy.    Pani Marszałek! Ja się nie dziwię, bo dzisiaj tą  debatą, w trakcie której jesteśmy, wystawiacie sobie  świadectwo. Wy myślicie o polemice? Przecież zachowujecie się tak, że tylko potwierdzacie, że przykład  idzie z góry. Ale jak możecie nie popierać swojego  partyjnego kolegi, jak macie zwykłych ludzi w głębokiej pogardzie?   Przecież to wasz prezes wjeżdżał limuzyną na  zamknięty cmentarz, kiedy wszyscy inni siedzieli  w domach, nie mogli uczcić pamięci swoich ludzi.  I dzisiaj    Panie pośle, drzazgę widzicie w cudzym oku, ale  w swoim belki nie widzicie.     Proszę kontynuować, panie pośle. Więc jeśli dzisiaj przed tą debatą ktokolwiek miał  jakiekolwiek wątpliwości, czy wniosek opozycji o odwołanie pana wicemarszałka był zasadny, czy też nie,  to myślę, że przebieg tej debaty pokazuje, że pan marszałek uosabia wszystkie najgorsze cechy parlamentaryzmu, które wnieśliście do tej Izby. Raz jeszcze  chcę podkreślić, że zamieniliście miejsce debaty,  miejsce sporu politycznego w arenę jedynej słusznej  partii.    Wy nie rozumiecie, czym jest dialog, wy nie rozumiecie, czym jest parlamentaryzm.   Wy najchętniej zamknęlibyście tę Izbę i głosowali z Nowogrodzkiej, wszystkie swoje głosy oddalibyście jednemu człowiekowi, który by tam naciskał.  Wam nie jest potrzebny parlament.       I dzisiaj, kiedy mówimy o wniosku o odwołanie  pana wicemarszałka Terleckiego , miałem  nadzieję, pani marszałek, że pani w imieniu waszej  większości parlamentarnej przeprosi za to zachowanie, że będziecie w stanie   że będziecie w stanie Ale  Szanowni Państwo! Wysoka Izbo!  Ta debata pokazuje, że nawet nie trzeba było uzasadniać tego wniosku, bo pani marszałek odgrywa  rolę, która nie jest rolą marszałka Sejmu, tylko rolą  wyznaczoną przez waszego guru partyjnego. Ubolewam nad tym, że życiorys, który kiedyś mógł być dla  mojego pokolenia wzorem, pan przekreślił w ostatnich latach właśnie przez tego typu arogancję i butę.  Naprawdę nie jestem w stanie zrozumieć, jak człowiek z taką przeszłością, jak człowiek, który kiedyś  walczył o ideały, jak człowiek, który kiedyś walczył  o polską wolność   dzisiaj stał się symbolem właśnie tego, jak można walczyć z własnymi obywatelami. Nie jestem w stanie zrozumieć, że człowiek z takim życiorysem może  przez ostatnie lata przekreślić wszystko, co osiągnął.  Ale niestety ta debata pokazuje też, że nie ma z waszej strony żadnej refleksji. Mówiliście kiedyś o pokorze, mówiliście kiedyś o pracy, a dzisiaj tym, co was  wyróżnia, stały się pycha, arogancja i buta.       I możecie państwo jeszcze wiele krzyczeć, możecie  państwo jeszcze nas obrażać, ale nie zmieni to faktu,  że wicemarszałek Sejmu pan Ryszard Terlecki stracił  moralne prawo do pełnienia tej zaszczytnej funkcji.    Funkcja wicemarszałka Sejmu to jest niesamowity prestiż.   To jest zobowiązanie wobec całej Izby. To jest  przede wszystkim zobowiązanie wobec wyborców, że  jest się w stanie reprezentować Wysoką Izbę ponad  politycznymi podziałami. Jednym wpisem przekreślił pan 30 lat polskiej polityki wschodniej.   Odesłał pan liderkę opozycji do Moskwy, a potem nie  powiedział pan nawet słowa „przepraszam”. Pan po  prostu musi odejść.     

Małgorzata Gosiewska
Pani Marszałek! Wysoka Izbo! Uspokójmy tę debatę i porozmawiajmy merytorycznie. O Białorusi  porozmawiajmy, szanowni państwo.   Od ostatnich prezydenckich wyborów na Białorusi   sfałszowanych w taki sposób, że było to widoczne dla całego świata, obserwujemy, jak reżim Łukaszenki nasilił agresywne działania wobec swoich  obywateli.    Białorusini, którzy mają już dość promoskiewskiego  dyktatora, odważyli się dać temu wyraz w masowych  demonstracjach i protestach. Reżim odpowiedział represjami i prześladowaniami, bezprawnym zatrzymywaniem, aresztowaniem wielu osób, torturami, doszło  też do aktu państwowego terroryzmu, porwania samolotu, aresztowania białoruskiego opozycjonisty pana  Protasiewicza. Łukaszenkowskie represje bardzo mocno dotykają też naszych Polaków, naszych rodaków ze  Związku Polaków na Białorusi. Dochodzą do nas bardzo niepokojące informacje na temat stanu zdrowia  Andrzeja Poczobuta i Andżeliki Borys.  Chcę mocno podkreślić, że Polska bardzo poważnie  traktuje wydarzenia na Białorusi. Stoimy po stronie  białoruskiego społeczeństwa obywatelskiego. Polska  wspierała i wspiera procesy demokratyczne u naszych  sąsiadów. I, szanowni państwo, w tak trudnej, dramatycznej sytuacji, w jakiej znalazła się Białoruś, uaktywniły się w Polsce osoby czy ugrupowania, które  chcą na tym skorzystać, zbić kapitał polityczny, wykorzystując do tego białoruską opozycję. Wstyd!     Tak właśnie zrobił wasz polityk, Rafał Trzaskowski, który  który za pieniądze niemieckiej Fundacja Konrada Adenauera  organizuje antyrządową inicjatywę.   I wszystko po to, szanowni państwo, by wyrąbać  swoje miejsce w tonącej Platformie Obywatelskiej.   Trzeba to jasno powiedzieć: organizuje  działania, które – to nie jest tajemnica – mogą być  zaczątkiem nowej partii politycznej.  I tego się boicie. Do swojej indywidualnej, prywatnej kariery świadomie, celowo, bezczelnie i cynicznie, jednym słowem, totalnie wykorzystał Swiatłanę Cichanouską,  liderkę białoruskiej opozycji demokratycznej.  Wstyd, szanowni państwo!   I to jest ten kontekst, na który trzeba zwrócić  uwagę w całej tej sprawie  bo, szanowni państwo, każdą ideę można wypaczyć i skrzywić. I to właśnie zrobił wasz polityk  Rafał Trzaskowski  zapraszając panią Cichanouską na Campus Polska Przyszłości.  Bardzo przykre jest to, że w sposób przedmiotowy  traktuje, a raczej wykorzystuje, osobę, która  walczy o wolność swojego kraju, o wolność swoich  rodaków. W tym kontekście wpis wicemarszałka Ryszarda  Terleckiego, nacechowany wzburzeniem, odnosił się  do tak poważnej sprawy, jak manipulacyjne wykorzystywanie idei wolności obywateli Białorusi przez opozycyjnego, polskiego polityka.   Przypomnę: Prawo i Sprawiedliwość wspiera obywateli Białorusi w ich dążeniu do wolności i niepodległości, nie wykorzystując do własnych działań politycznych, szanowni państwo.  To rząd Prawa i Sprawiedliwości szybko i sprawnie, od razu, od początku masowych protestów, zorganizował pomoc dla represjonowanych. Przypomnę tylko kilka działań: ułatwienia przy  wjeździe do Polski i dostępie do pracy, stypendia dla  wydalanych studentów, pomoc niezależnym mediom  i organizacjom pozarządowym wspierającym społeczeństwo obywatelskie na Białorusi. Wartość programu pomocowego dla Białorusi, który przygotował  rząd to ile? 50 mln zł.   Mogę? Mogłabym tych działań wymieniać wiele. Wspomnę też o domu, 600 m2, z przeznaczeniem na nową  siedzibę Fundacji „Białoruski Dom”. Klucze zostały  przekazane w ubiegłym roku komu?  Pani  Swiatłanie Cichanouskiej. A co wy robiliście?  A co wy robiliście w okresie swoich rządów? Przypomnę, szanowni państwo.  Słynna sprawa Alesia Bialackiego  czyli ujawnienie białoruskiemu reżimowi przez  polską prokuraturę danych tego opozycjonisty.  Jaki był skutek? 4,5 roku więzienia, szanowni  państwo.  Nie wstyd wam?  3 miesiące po skazaniu Bialackiego  przez białoruski sąd polski MSZ pod kierownictwem waszego ministra Radosława Sikorskiego  wysłał ok. 30 białoruskim opozycjonistom deklaracje podatkowe PIT z danymi wrażliwy. Korespondencja wysłana listem poleconym z logo ministerstwa.  Część korespondencji była już otwarta, kiedy oni  ją dostali.  Powiedzmy sobie szczerze: daliście Łukaszence na  tacy informacje, które wprost uderzyły w opozycję  białoruską.  I nie wstyd wam za to? Nie pamiętacie? Kolejna sprawa. Pamiętacie sprawę Andreja  Żukowca?   Białoruski uchodźca skazany na 3 lata więzienia  przez polskie sądy w Białymstoku za waszych rządów  na podstawie waszych działań.   Boli? Boli? Zmierzam do końca. W ostatnim czasie pan marszałek Terlecki  spotkał się ze Swiatłaną Cichanouską. Sprawa  została wyjaśniona, czego nie raczyliście zauważyć.  Po tym spotkaniu sama zainteresowana powiedziała:  Ryszard Terlecki, Marek Pęk, Włodzimierz Bernacki  odwiedzili mnie dzisiaj w Wilnie i wyrazili pełne poparcie dla białoruskiego ruchu demokratycznego.  Ogłosili kontynuację programów stypendialnych dla  naszych studentów. Zapewnili mnie, że wszystkie  partie w Polsce stoją za Białorusią. Ja się tylko zastanawiam, czy rzeczywiście wszystkie? Bo my to  robimy, a wy tylko krzyczycie.  A więc, szanowni państwo, może wreszcie zróbmy  coś razem. Spotkajmy się pod ambasadą Białorusi.  Przygotowywana jest kolejna manifestacja i bądźmy tam razem  tak jak my kiedyś wspieraliśmy was, kiedy byliśmy w opozycji  w walce właśnie o demokrację na Białorusi. Panie Robercie Tyszkiewicz! Pamięta pan jak razem to robiliśmy  jak razem wspieraliśmy Żukowca, mimo że to  wy rządziliście? Nie atakowałam was, tylko walczyłam o Żukowca.  

Sławomir Nitras
Nie przypominam sobie takiej samej reakcji, kiedy podobnych słów używał pan marszałek Terlecki:  przecież ja nie wiedziałem, że on wstanie, nie wiedziałem, że on wyjdzie, nie wiedziałem, że nie będzie  siedział.   Słuchajcie państwo, pani Gosiewska mówiła   9 minut    i 10 razy wymieniła nazwisko: Trzaskowski.  Ani razu nie wymieniła nazwiska: Terlecki. Ani  razu. Jak go broniła? Jakie ma argumenty? Pan Terlecki nie chciał siedzieć, podobnie zresztą jak ja. Natomiast chcę powiedzieć tak: on jest historykiem  Pamiętamy to wszystko, pamiętacie państwo – rozmawiamy o tej Izbie – jak zwracał się do parlamentarzystów, jak mówił do parlamentarzystek. A czy  pamiętacie państwo, jak wyrywał mikrofon i kabel  z kamery dziennikarzowi na korytarzu? Wyrywał.  A pamiętacie, jak podjął uchwałę o wyrzuceniu dziennikarzy z Sejmu? Czy dziennikarze pamiętają, kto  wyrzucił ich do baraku obok budynku? To nasza determinacja sprawiła, że dziennikarze mogą relacjonować prace Sejmu.  Bo wy sprowadzilibyście ten Sejm do Sejmu relacjonowanego przez Orlen  media. Chcielibyście, żeby tak to wyglądało. Czym to  się różni od Białorusi? Chodzi też o to, co pani zrobiła przed chwilą: pani jednym przedłuża czas, a drugim ciągle przerywa. Pani się uczy od Terleckiego. A panu Terleckiemu  Niech pani mi nie przerywa. Niech mi pani nie  przerywa.  A panu Terleckiemu mam do powiedzenia jedną  rzecz.    Pani Cichanouska pomogła Terleckiemu wyjść  z dramatycznej sytuacji dotyczącej Polski, w trudnej  sytuacji dla polskiej dyplomacji zachowała się tak,  jak należy, pomogła wam wyjść z waszego problemu.   Problem polega na tym, że to Polska powinna pomagać Białorusi, a nie białoruska opozycja  – polskim ministrom i polskim marszałkom , którzy zachowują się jak Łukaszenka, tak jak  Łukaszenka na PGR. Ja panu Terleckiemu, który  jest przecież historykiem, który o swoim ojcu może  mówić, jak chce, ale do posłów ma zwracać się z szacunkiem, chcę przypomnieć jedną rzecz: on przejdzie  do historii. Byli różni marszałkowie, byli marszałkowie wielcy, byli marszałkowie, którzy przeszli do historii w sposób kompromitujący.    Zacytuję wam taką parafrazę wielkiego dzieła  polskiej kultury: Miły panie, po co pytos, przecież  Gucwa to nie Witos.     Przejdziesz, człowieku, do historii jako epizod,  niechlubny epizod polskiego parlamentu. Ja mam  nadzieję, pani marszałek – również dla pani dobra,  żeby panią nie rządził, tak jak rządzi do tej pory – że  ten epizod skończy się dzisiaj, bo nawet posłowie  Konfederacji mówią, że ten sposób sprawowania władzy jest czymś kompromitującym dla Izby. Dziękuję  uprzejmie.     

Tomasz Lenz
Dziękuję pani bardzo. Dziękuję bardzo.    Pani Marszałek! Wysoka Izbo! Chciałbym zapytać  posłów Prawa i Sprawiedliwości o jedną zasadniczą  rzecz: Kto wypowiada się w Sejmie w taki sposób?  Puknij się w czoło – do Pawła Zalewskiego.   Na głupotę nie ma rady – do Klaudii Zachiry.    Opozycja bredzi. Opozycja jak zwykle łże.   Ale nie przerywajcie mi, posłuchajcie, użyjcie swoich zwojów mózgowych przez chwilę, dobrze?  Opozycja łże, opozycja bredzi. Dzisiejsze szmaciarstwo – do osób, które próbują ocenić wydarzenia  po 1945 r. Siadaj, pajacu. To jakiś świr – o synu Jarosława Gowina. Otóż wypowiada się tak marszałek  Ryszard Terlecki.      I, pani marszałek Witek, jakkolwiek nie ocenialibyśmy prowadzenia przez panią obrad, to takich słów  nie używa ani pani, ani wicemarszałek Zgorzelski,  ani pani marszałek Kidawa-Błońska, ani pan marszałek Czarzasty, ani pani Gosiewska, która w swoim  wystąpieniu też pokazała Niestety, mówiła nie na  temat i bardzo nas rozczarowała.   Zmierzam do tego, że jedynie pan Ryszard Terlecki jest o kilka poziomów niżej niż pozostali członkowie Prezydium Sejmu.  I po prostu nasz  Sejm ciągnie w dół.    W jednym z filmów Stanisława Barei padło takie  stwierdzenie: wszystkie Ryśki to fajne chłopaki.    Chyba jednak wtedy Stanisław Bareja nie spodziewał się, że do polskiego parlamentu trafi Ryszard  Terlecki.  A pod jego miłą i sympatyczną  twarzą kryje się takie monstrum, które, szanowni  państwo   Niech pani nie przeszkadza, niech się pani tak nie  emocjonuje   które buduje swoją pozycję na radykalizmie  , na obrażaniu innych parlamentarzystów,  obrażaniu dziennikarzy, obrażaniu opozycjonistów  z innych krajów. Taki cham siedzi w Prezydium polskiego Sejmu.           A Prawo i Sprawiedliwość       

Magdalena Biejat
Tak, wiem, że mamy dzisiaj mówić o Ryszardzie  Terleckim. Ja jednak chciałabym wykorzystać chwilę, którą teraz mam, żeby powiedzieć o kimś znacznie  ważniejszym – o Białorusinkach i Białorusinach,  którzy nadal dzielnie walczą o swoje prawa.   Chcę mówić o działaczce opozycyjnej i polityczce  Swiatłanie Cichanouskiej  która mimo całej machiny propagandowej, mimo  braku niezależnych mediów i środków docierania do  wyborców, mimo strachu przed represjami była w stanie przekonać do siebie ogromną większość społeczeństwa białoruskiego. 9 sierpnia ub.r. wygrała pierwszą turę wyborów prezydenckich na Białorusi, stała  się twarzą wołania o demokrację w Europie Wschodniej i choć została zmuszona do opuszczenia kraju,  nie zaprzestała walki.  Aleksander Łukaszenka nie zgodził się oddać władzy. Zamiast tego wypowiedział wojnę białoruskiemu  społeczeństwu. Kiedy mówię: wojna, nie mam na myśli wojny symbolicznej, walki politycznej, ścierania się  idei. Mam na myśli fizyczną przemoc stosowaną  przez władzę wobec obywateli, siłowe pacyfikowanie  protestów, porwania, bicie i zastraszanie.  Do tego momentu wiadomo na pewno o czterech  ofiarach śmiertelnych, ale może być ich znacznie więcej. Pierwszą był Alaksandr Tarajkouski, zabity przez  milicję na ulicy podczas pierwszych sierpniowych  protestów. Alaksandr Wichor, 25-latek, został śmiertelnie pobity przez milicjantów kilka dni później.  Jego matka mówi, że nawet nie brał udziału w protestach, po prostu jechał do dziewczyny i przypadkiem znalazł się w nieodpowiednim miejscu w nieodpowiednim czasie. Kolejny był Giennadij Szutow,  postrzelony w głowę na demonstracji. Wreszcie w listopadzie zeszłego roku na posterunku zakatowano na śmierć Ramana Bandarenkę, artystę, który  odnawiał mural przedstawiający i symbolizujący  opozycję, walkę opozycji o demokrację przeciwko władzy Łukaszenki. Zaledwie miesiąc temu w więzieniu  zmarł Witold Aszurak, więzień polityczny, odsiadujący 5-letni wyrok za organizację zeszłorocznych protestów. Miał 50 lat, był zdrowy. Władze podają, że  przyczyną śmierci był atak serca. Nie ma wyników  sekcji.  To mogą nie być wszystkie ofiary śmiertelne, wieści niełatwo przedostają się przez granicę. Od sierpnia ub.r. z całą pewnością aresztowano, torturowano  i prześladowano tysiące ludzi. I niech to wybrzmi dziś  na tej sali. To się teraz dzieje na Białorusi, teraz  umierają tam ludzie, nie gdzieś daleko, na drugim  końcu świata, ale w Mińsku, 500 km od Warszawy.  Dlatego, po pierwsze, chciałabym uczcić ofiary  białoruskiego reżimu, Tarajkouskiego, Wichora, Szutowa, Bandarenkę i Aszuraka, minutą ciszy.  Dziękuję.Po drugie, chciałabym powiedzieć panu marszałkowi Terleckiemu: Atakowanie w tym momencie białoruskiej opozycji, brak wsparcia dla jej liderek i liderów ze względu na jakieś małe, żenujące wojenki  z polską opozycją jest po prostu poniżej standardów,  których należałoby oczekiwać od polityków w demokratycznym państwie. Pańska postawa przynosi  wstyd nie tylko panu, ale także całemu Sejmowi.  Dlatego Lewica wraz z Polską 2050 złożyła wniosek  o odwołanie pana z funkcji wicemarszałka i zachęcamy państwa wszystkich do zagłosowania za. Dziękuję.   

Jacek Protasiewicz
Pani Marszałek! Panie i Panowie Posłowie! Od  początku tej debaty towarzyszy mi takie przygnębiające wrażenie, że to chyba jest jeden z najsmutniejszych momentów w historii współczesnego parlamentaryzmu polskiego. I wiemy, jaki jest powód tej debaty – słowa wypowiedziane przez pana marszałka  Terleckiego do liderki białoruskiej opozycji  żeby pomocy szukała w Moskwie.  Nie będę się pastwił nad słowami i działaniami  pana marszałka Terleckiego. Znamy jego nieokrzesaną osobowość i brak elementarnej kultury wypowiedzi.   Ale jest on profesorem historii. Jako profesor historii powinien wiedzieć, że spośród narodów, które  tworzyły Rzeczpospolitą Polską Obojga Narodów,  Białorusini od początku byli najbardziej przyjaznym  nam narodem, język starobiałoruski był językiem  kancelarii, oficjalnym, urzędowym, Wielkiego Księstwa Litewskiego, z nimi nasi przodkowie tworzyli  jedno wielkie, wspaniałe, europejskie państwo. Jest  to naród, z którym napięć na tle etnicznym i religijnym prawie nie znajdziemy. Nie znajdziemy w historii relacji polsko-białoruskich takich momentów,  tragicznych momentów, jakie możemy znaleźć na  Wołyniu czy w historii Wołynia. Pan prof. Terlecki  musi o tym wiedzieć i musi wiedzieć, że dzisiejsi Białorusini – w tym również prawie 0,5 mln Polaków  mieszkających na Białorusi, nie imigrantów, nie Polonii, ale Polaków tam urodzonych , którzy  nie chcieli nigdy z tamtego kraju wyjechać – marzą  o demokratycznym, wolnym, niezależnym państwie,  które będzie miało dobre relacje z Rzecząpospolitą  Polską.  Pan prof. Terlecki musi to wiedzieć i nie jestem  w stanie zrozumieć, skąd wzięły się najpierw w jego  głowie, a następnie w jego ustach słowa: idźcie po  pomoc do Moskwy. Bo Białoruś jako obszar i Białorusini, ich serca, ich umysły, byli zawsze przedmiotem rywalizacji, a nawet, powiedziałbym, walki pomiędzy nami a Rosją, pomiędzy Zachodem i Wschodem. Białorusini dali wyraz temu, gdzie jest im bliżej, podczas ostatnich wyborów prezydenckich. Bliżej  im jest do Zachodu, bliżej im jest do Polaków. I wysyłanie ich do Moskwy to jest wysyłanie ich w łapy,  w których nie chcą się znaleźć, bo zbyt długo w tych  łapach byli i zbyt długo te łapy ich ciemiężyły. Panie Marszałku! Tak powiem, mam nadzieję, że  jeszcze tylko przez parę godzin. Nie wiem, jak raz  powiedziałem, skąd to się u pana wzięło, ale przywołam słowa pana politycznego przyjaciela, partyjnego  i politycznego mentora, który cytując Kornela Ujejskiego, mówił: inni szatani byli tam czynni. Tam  musieli być jacyś szatani czynni. Niech pan tych szatanów ze swojego serca, ze swojego umysłu, ze swojej  działalności przepędzi.  Bo ci szatani trują polską politykę, zatruwają relacje polsko-białoruskie i sprawiają, że to, co jest dla  naszego narodu, dla naszego państwa kluczowe, czyli poczucie bezpieczeństwa, jest narażone na szwank.  Powiem więcej, jest narażone na szwank poczucie nie  tylko Polaków i nie tylko Rzeczypospolitej Polskiej,  tej współczesnej, którą z takim trudem, wysiłkiem,  my – nasi rodzice i za chwilę nasze dzieci – budujemy.  Zagrażają bezpieczeństwu Europy.  Pan to musiał wiedzieć, więc niech pan się z tymi  szatanami rozprawi. Niech pan mi ich nie zabiera na  tę salę, niech pan ich nie sadza obok siebie i niech  panu nie podpowiadają. Bo na świecie jest dużo dobra. Czesław Niemen śpiewał, że ono zwycięży. Jestem przekonany, że ono zwycięży, i chciałbym, żeby  pan znalazł się kiedyś po stronie zwycięskiego dobra,  a nie przegranego, przeklętego zła. Ale żeby tych szatanów przepędzić, potrzebna jest panu przerwa w wykonywaniu obowiązków marszałka Sejmu. Dlatego  klub Koalicji Polskiej, którego Unia Europejskich  Demokratów obok PSL-u i Konserwatystów jest częścią, zagłosuje za pana odwołaniem w przekonaniu,  że to będzie dobre  dla Polski, dla polskiego parlamentu i dla pana.  

Robert Winnicki
Pani Marszałek! Wysoka Izbo! Panie Marszałku  Terlecki! Hipisie, opozycjonisto, historyku, naukowcu, profesorze, pośle, marszałku, karząca ręko Jarosława Kaczyńskiego skierowana na odcinek sejmowy,  mistrzu bezemocjonalnej impertynencji. Będziemy  głosowali za pańskim odwołaniem. Będziemy głosowali za pańskim odwołaniem, ale nie tylko ze względu na ową bezemocjonalną impertynencję, która  niestety ma niekiedy tendencję do przeradzania się  również na tej sali, również w sprawowaniu tej funkcji w bucowatość.   Ale, panie marszałku, będziemy głosowali, ponieważ pańskie sprawowanie tej funkcji jest najlepszą  miarą tego, jak fasadowy stał się ten parlament, jak  fasadowe stało się obradowanie w tym parlamencie,  w którym najważniejsze tematy państwa, najważniejsze tematy, wokół których powinna się koncentrować debata, albo nie są poruszane, albo są przepychane kolanem. Ten parlament, w którym oczywiście standardy, przepraszam za wyrażenie, chamstwa  już dawno zostały bardzo wysoko postawione, a ustanowił je       A ustanowił je 2:1?    2:2 Przepraszam.    Ustanowił je, przepraszam państwa, nie kto inny,  jak wicemarszałek tego Sejmu Stefan Niesiołowski  z Platformy Obywatelskiej. I ten poziom chamstwa  będzie ciężko przebić, naprawdę, nawet marszałkowi  Terleckiemu.  Więc to, co dzisiaj jest tutaj wypowiadane, tyle  słów ze strony Platformy Obywatelskiej, naprawdę  jest dosyć daleko posuniętą hipokryzją.   Ale, ale proszę państwa, to parlament, który nie  potrafi podjąć realnej debaty, takiej wieloaspektowej,  nad kierunkiem polskiej transformacji energetycznej, parlament, który jest traktowany przez rządzących jak maszynka do głosowania, również parlament, w którym nie ma żadnego sensownego namysłu nad polską polityką zagraniczną. Bo gdyby był  taki namysł i gdyby była taka przestrzeń do debaty,  której państwo nie stwarzają – podobnie jak poprzednicy, ale to nie jest żadna zasługa, że nie jest się lepszą jakością – to ten parlament również oceniłby  naszą politykę od 30 lat wobec Białorusi, wobec państwa białoruskiego. Ta polityka wobec państwa białoruskiego od – dajmy nie 30, a 20–25 ostatnich lat,  czyli rządy Łukaszenki – to jest wszystko krew  w piach zarówno jeśli chodzi o popieranie opozycji,  jak i jeśli chodzi o te momenty, w których czy to Sikorski, czy to Karczewski lecieli, chcieli się dogadywać z Łukaszenką. To tak samo było krew w piach  – i jedno, i drugie. Dlaczego? Dlatego że Polska nie ma rozstrzygających argumentów wobec sytuacji na Białorusi: gospodarczych, politycznych ani militarnych. Prawda jest  taka, szanowni państwo, że nadmierne inwestowanie  w taką czy inną ekipę na Białorusi przez ostatnie 25 lat  po prostu się nie sprawdziło, po prostu poniosło porażkę. Tym bardziej, jeśli słyszymy – w sierpniu ubiegłego roku, w apogeum protestów – z wiarygodnych źródeł bardzo jasny przekaz płynący z Berlina, z Brukseli, z Waszyngtonu, że zależność, w jaką Łukaszenka  wpędził Białoruś wobec Rosji, sprawia, że Zachód  oczekuje od Moskwy, że to ona będzie rozwiązywała  problemy na Białorusi, bo dzisiaj tak wielka jest zależność tego państwa od Moskwy. I jeśli to słyszymy i to  wiemy, chodzi o te wszystkie czynniki, i mamy 25 lat  doświadczenia w relacjach z tym państwem, to musimy sobie odpowiedzieć jedno: że jedynym możliwym  do osiągnięcia priorytetem, który był w zasięgu ręki  – pod warunkiem że jest najważniejszym priorytetem  w naszych relacjach z tym państwem – jest walka o prawa kulturowe i oświatowe naszej mniejszości na Białorusi. To jest to, co jest w zasięgu i co pod stałą presją  całej klasy politycznej, niezależnie od tego, jaki będzie rząd, jest możliwe do uzyskania, ale musi to być  priorytetem numer jeden, bo żadnego innego nie jesteśmy w stanie zrealizować. Taka jest po prostu ponura  prawda. Prawda jest też taka, szanowni państwo, że niektórzy z was mówią o tym, że jeśli dzisiaj będziemy  inwestować w bardzo dobre relacje z opozycją białoruską, to jak oni kiedyś przejmą władzę ,  to będą wobec Polski życzliwi. Kończę, pani marszałek, tylko parę chwil przedłużenia. Prawda jest taka,  szanowni państwo, że najlepsi przyjaciele, którzy  wobec nas zaciągną jak najlepsze zobowiązania, rządzący w innym państwie, będą się na nas orientowali i będą nasze interesy brali pod uwagę tylko pod  jednym warunkiem: że będziemy czynnikiem siły.  Najlepsi przyjaciele będą nas ignorowali, jeśli będziemy słabi, a najwięksi wrogowie będą musieli brać nas  pod uwagę, jeśli będziemy silni. I przede wszystkim  to – a nie sentymenty takie czy inne – powinno decydować o polityce wobec Białorusi. Solidaryzm narodowy wobec Polaków na Białorusi i budowa silnej,  odpowiedzialnej polityki państwa polskiego i siły wewnętrznej państwa polskiego, która będzie promieniować na inne państwa.  

Joanna Mucha
Dziękuję bardzo, pani marszałek. Dziękuję również za ten wybuch radości. Panie Marszałku Terlecki! Chciałabym na początek  zadać panu pytanie bez agresji. Chciałabym pana zapytać – jak tylko uda mi się – zapytać pana bez agresji,   jak pan by się poczuł, gdyby ktoś tutaj na tej Izbie  powiedział do pana: siadaj, pajacu.  Jak pan by się poczuł, gdyby ktoś w tej Izbie powiedział do pana: puknij się w czoło? Jak pan by się  poczuł, gdyby ktoś o pana dziecku powiedział: to jakiś świr? Jak pan by się poczuł, gdyby po pana wypowiedzi ktoś powiedział: na głupotę nie ma rady?  To są cytaty z pana wypowiedzi.  Chcę panu powiedzieć, że w ostatnich wyborach  zdobył pan 10 tys. głosów, a dokładnie 10 327, natomiast osoba, do której pan powiedział: siadaj, pajacu, czyli Sławek Nitras, zdobyła 78 500 głosów. Klaudia Jachira zdobyła chyba 6,5 tys. głosów, startując  z 14. miejsca, jeśli dobrze pamiętam.  Barbara Nowacka, której pan nie bronił, zdobyła  prawie 89 tys. głosów.  Magda Biejat, której również pan nie bronił, zdobyła 19,5 tys. głosów. Pan nie obraża tych posłów,  pan obraża łącznie ok. 200 tys. ludzi, którzy na nich  głosowali.    W 1989 r. rozpoczął się w Polsce proces zmian,  który można podsumować czterema słowami: demokratyzacja, urynkowienie, samorządność, Europa. To  pierwsze słowo: demokratyzacja oznaczało tworzenie  nieraz od zera lub przekształcanie instytucji państwa, na których opierają się demokratyczne systemy  polityczne – praworządność, trójpodział władzy, pluralizm polityczny. Wśród zadań, które wtedy były  przed nami, przed Polakami, w 1989 r., było też odbudowanie znaczenia Sejmu po latach komunizmu,  kiedy to ten Sejm odgrywał rolę fasadową. W 2015 r.  wszystkie te procesy zostały zawrócone. Rozpoczął  się demontaż demokracji, demontaż rynku, demontaż  samorządności i demontaż polskiej pozycji w Europie  i na świecie.  Moglibyśmy odwołać pana, panie marszałku Terlecki, za niewłaściwe wpisy na Twitterze, za prostackie, aroganckie, prymitywne czasami, opryskliwe traktowanie posłów i posłanek, ale zasłużył pan na odwołanie, bo jest pan jednym z najbardziej odpowiedzialnych za demontaż instytucji polskiego parlamentaryzmu , a tym samym trójpodziału  władzy. I tak zostanie pan zapamiętany przez historię. Sejm przestał być miejscem debaty i poszukiwania najlepszych dla Polaków rozwiązań ustawowych,  stał się atrapą  jedną z wielu atrap instytucji polskiego, dumnego państwa, takich jak Trybunał Konstytucyjny  – również jest atrapą – KRS i różne inne.   Przypominam panu, że demokracja to rządy większości, ale przy poszanowaniu praw mniejszości. Wy  cały czas o tym zapominacie, że demokracja jest rządami większości, ale przy poszanowaniu praw mniejszości.  Jeśli nie ma poszanowania praw  mniejszości , to  taki ustrój nazywa  się tyranią większości. To ma swoją nazwę politologiczną, to jest tyrania większości.   Wielokrotne łamanie konstytucji przez ten Sejm,  głosowanie nad ustawami mającymi wyraźne konstytucyjne wady  Pani marszałek, czy mogłabym prosić o uspokojenie posłów z pani formacji politycznej?  Będę bardzo wdzięczna.  Wielokrotne łamanie konstytucji, głosowanie nad  ustawami mającymi wyraźne konstytucyjne wady  łamanie ustaw, łamanie regulaminu Sejmu,  procedur, tradycji, dobrych obyczajów wypracowanych przez lata, skracanie czasu wypowiedzi do absurdalnych, liczonych w sekundach wystąpień, odrzucanie choćby najbardziej racjonalnych uwag, nocne obrady, że nie wspomnę o głosowaniu nad budżetem w sali kolumnowej, stosowanie trybu poselskiego, żeby nie przeprowadzać konsultacji społecznych,  brak odpowiedzi na pytania, brak odpowiedzi na interpelacje lub traktowanie tych interpelacji    w sposób lekceważący – to wszystko są wasze zasługi.   Powiem tak: Panie marszałku Terlecki, wydaje się,  że jest pan dzisiaj Ryszardem wszystko mogę Terleckim.   Ale zostanie pan zapamiętany i za jakiś czas będzie  się mówiło: Nigdy więcej, marszałku Terlecki. Dziękuję.  Dziękuję.  

Ryszard Terlecki
Pani Marszałek! Wysoki Sejmie! Nie będę odpowiadać na to, co tu usłyszeliśmy, bo nie wszyscy z tych, co  występowali, powinni mówić to, co mówili. Chcę wyjaśnić dwie kwestie: jedna to taka, o której można  dyskutować, druga jest obrzydliwą insynuacją. Jeżeli  chodzi o pierwszą, to dotyczy pani Cichanouskiej. Pani  Cichanouska spotykała się z różnymi środowiskami  opozycji, zarówno z Platformą, jak i z Lewicą. Ja, jak  bywałem na Białorusi, spotykałem się zawsze z liderami opozycji. Uważałem to za coś oczywistego i normalnego. Natomiast czym innym było, gdy osoba, która weszła do polityki, jawnie, otwarcie opowiada się po  stronie sporu politycznego w Polsce i deklaruje udział  w antyrządowym przedsięwzięciu, które organizuje  wiceprzewodniczący opozycyjnej partii.    I to było powodem tego, przyznaję, ostrego wystąpienia. Gdy spotkałem się z panią Cichanouską  w Wilnie, wyjaśniłem to jeszcze raz.  To nie jest odpowiednia rola dla osoby, która pozyskuje poparcie dla swojego narodu, swojego ruchu  w walce z dyktaturą. To, że opowiedziała się za tym,  zadeklarowała udział w przedsięwzięciu antyrządowym w kraju, w którym rząd wspiera opozycję w sposób, powiedziałbym, zasługujący na uznanie  bo to premier naszego rządu upominał się  w Unii Europejskiej o wsparcie dla opozycji białoruskiej, to jest coś niewłaściwego. Jeżeli sobie na to  pozwoliła i  Nie zamierzam czy nie zamierzałem tych słów  wycofywać. Chciałem je tylko pani Cichanouskiej  wyjaśnić.   Myślę, że to wyjaśnienie zrozumiała. Ale tu pojawiło się też coś drugiego. Pan Budka   pozwolił sobie na wyjątkową bezczelność    wyjątkowo bezczelne wystąpienie, w którym odniósł się do incydentu z wczoraj czy z przedwczoraj.   Mianowicie na posiedzeniu Prezydium Sejmu pojawił się problem, pomysł nazwania jednej z sal w naszym parlamencie imieniem wybitnej polityk, nieżyjącej już, śp. Olgi Krzyżanowskiej, córki wielkiego  bohatera Polski, „Wilka”. Po pierwsze, na tym posiedzeniu Prezydium wszyscy opowiedzieliśmy się za  tym, że tę salę rzeczywiście należy tak nazwać. Po  drugie, wzięliśmy udział w otwarciu, można powiedzieć, oficjalnym nazwaniu tej sali imieniem pani  Olgi Krzyżanowskiej. W czasie tego otwarcia miały  miejsce dwa wystąpienia: pani marszałek Sejmu,  a także bardzo godne uznania wystąpienie pani marszałek Kidawy-Błońskiej. Te wystąpienia podkreślały znaczenie tej postaci, której poświęcona była sala,  i wyjaśniały, dlaczego tak należało tę salę nazwać.  Po nich wystąpiła trzecia osoba, która uznała, że jest  to dobra okazja, żeby nas obrazić, obrazić mnie    obrazić osoby, które były na tej sali, bo nie byłem jedynym przedstawicielem naszego obozu     obrazić w sposób bezczelny, używając kłamstw,  ordynarnych kłamstw pod adresem naszej partii.    

Joanna Mucha
Uznałem, że to wystąpienie kwalifikuje się do tego,  żeby tego wystąpienia dalej nie słuchać, i dlatego opuściłem  Pan Budka opowiada tu o tym, że to oznaczało  lekceważenie zarówno pani marszałek, jak i jej ojca.  To jest, panie Budka, ordynarna nieprawda.  Właściwie na tym mógłbym skończyć, ale chciałbym jeszcze powiedzieć coś, co powinienem powiedzieć, wyrazić moje zaskoczenie, zaskoczenie pozytywne. Bardzo gratuluję pani z Lewicy tego wystąpienia, które tu usłyszałem, bo ono odnosiło się do bardzo ważnych kwestii. A to, że pani przychyla się do  wniosku o moje odwołanie, to jest kwestia oczywiście  polityczna. Ma pani do tego prawo. Ale nie było tutaj  ani chamstwa   ani kłamstw, które usłyszałem od przedstawicieli Platformy Obywatelskiej.      

Borys Budka
Dziękuję bardzo. Pani Marszałek! Wysoka Izbo! To właśnie te słowa pana posła Terleckiego pokazują, że nic nie zrozumiał z tej debaty.  Wyszedł z wyjątkowego wydarzenia po słowach,  w których córka pani marszałek Olgi Krzyżanowskiej opisywała, co dzieje się w państwie, w którym  prokuratura i sądy wykorzystywane są przeciwko  przeciwnikom politycznym.  Mówiła o tym, w jaki sposób został zamordowany  jej ojciec.   Ostrzegała i przestrzegała przed wykorzystywaniem prokuratury i sądów do spraw politycznych.  Dzisiaj pan poseł Terlecki mówi o tym, że inicjatywa  polityczna jest wymierzona w rząd, ma na celu obalenie rządu. To pokazuje, że wy naprawdę niczego nie  zrozumieliście. Nie rozumiecie państwo, czym jest  dyskurs polityczny, czym jest spór polityczny, czym  jest coś, co jest normalne w parlamencie. Jeżeli dzisiaj potraficie zarzucić liderce opozycji białoruskiej  to, że spotyka się z innymi politykami, którzy organizują antyrządowe wydarzenie Pani marszałek, chodzi o ten cytat. To jest dokładnie retoryka Putina i Łukaszenki.  Dzisiaj pan marszałek Terlecki staje się rzecznikiem Putina i Łukaszenki.   

Ryszard Terlecki
Nie odwróciłam się na pięcie i nie wyszłam, ale to  wystąpienie było naprawdę żenujące.   Bo pani odnosiła się wprost Doskonale państwo  o tym wiecie.   To się wydarzyło. Zamykam drzwi i nie wracam  do tego. Natomiast, proszę państwa, to było obraźliwe, obrażało mnie wprost. Nie zasłużyłam sobie na  to, żeby akurat córka pani Olgi Krzyżanowskiej mnie  w ten sposób   Jeszcze jedno, jest przerwa. Państwo bez przerwy   To właśnie jest przykład. Pani poseł daje przykład. Państwo powołujecie się ciągle na regulamin,  więc przypomnę, że marszałek Sejmu, bez względu  na to, który marszałek tutaj siedzi  Pani poseł, pani łamie regulamin regularnie. Widzi pani, to jest właśnie pani zachowanie. Podoba się  pani takie zachowanie? Podoba się pani? Bo mi nie,  proszę państwa.   Jeżeli domagacie się przestrzegania regulaminu,  to najpierw, proszę państwa, sami się do tego regulaminu stosujcie. Rozumiem temperaturę wypowiedzi. To jest miejsce, gdzie możemy dyskutować.  Wszyscy powinniśmy znać granice, to po pierwsze.  A po drugie, marszałek Sejmu, bez względu na to, czy  to jest pani marszałek Kidawa-Błońska,  czy pan marszałek Czarzasty, mają przycisk, pilnują czasu i są  zobowiązani do tego, żeby przestrzegać regulamin.  Państwo są zobowiązani do tego, żeby temu regulaminowi się podporządkować i słuchać poleceń marszałka. Państwo je notorycznie ignorujecie, podchodzicie do  nich w sposób nonszalancki, tak jak się wam podoba.  Proszę państwa, nie na tym polega stosowanie się  do zapisów regulaminu. Przerwa do godz. 20.15.  

Marcin Kierwiński
Pani Marszałek! Wysoka Izbo! Dziwna to praktyka zaiste, aby minister nie stawiał się wtedy, gdy ma  się odbyć głosowanie nad wotum nieufności wobec  niego.   Pan minister Wąsik w komisji, gdzie  głosowano nad tym wnioskiem, gdzie był on przedstawiany, obiecywał, że pan minister będzie. Tak to  jest z obietnicami PiS-u. Ale zaiste, pani marszałek,  dziwna to praktyka.    Widać premier nie zamierza bronić swojego ministra. Szanowni Państwo! Podstawą do złożenia tego  wniosku był raport na temat wyborów kopertowych,  przygotowanych przez Najwyższą Izbę Kontroli.  O tym będę mówił za chwilę, ale to, co jest zapisane  w tym raporcie, to jest tak naprawdę kolejna odsłona,  to są kolejne objawy choroby, którą znamy z przeszłości. Całkowite łamanie prawa, buta i arogancja wobec  elementarnej sprawiedliwości i wreszcie traktowanie  państwa jak prywatnego folwarku. Należało się tego  spodziewać, w końcu takie samo zachowanie pana  ministra Mariusza Kamińskiego w latach poprzednich doprowadziło do tego, że został on skazany na  3 lata więzienia i 10 lat zakazu pełnienia funkcji publicznych.  Gdyby nie ingerencja głowy państwa, byłego partyjnego kolegi, pan Kamiński nigdy  ministrem by nie był. To, co zrobiono, to był przejaw  buty, ale przede wszystkim przejaw lekceważenia  prawa i zasad rządzących w normalnym, demokratycznym państwie.  Czy pan minister Kamiński przeprosił kiedykolwiek za to, co robił wtedy, gdy za pierwszym razem  był ministrem? Nie. Czy wyraził skruchę? Nie, zawsze był tak samo butny, zawsze był tak samo arogancki. A to ułaskawienie spowodowało u niego tylko  i wyłącznie jeszcze większe poczucie bezkarności, jeszcze większe poczucie pychy i efekty tego widzimy. Powodów do odwołania pana ministra Kamińskiego jest bardzo, bardzo wiele. Każdy z nich sam  w sobie, mógłby stanowić w normalnym demokratycznym państwie prawa powód do dymisji pana Kamińskiego, tylko w każdym normalnym demokratycznym państwie pan Kamiński nigdy nie byłby  ministrem, i to jest podstawowy problem.    Bo pan minister Kamiński nie ma moralnego mandatu, a zdaniem sądu przez 10 lat nie może sprawować funkcji w administracji centralnej.  Szanowni Państwo! Wybory kopertowe, tak jak  powiedziałem, to podstawa naszego wniosku. Raport  Najwyższej Izby Kontroli nie pozostawia żadnych  złudzeń. Pan Mariusz Kamiński wraz z panem Jackiem Sasinem, panem ministrem Dworczykiem i wreszcie panem Morawieckim naruszyli prawny i konstytucyjny porządek Rzeczypospolitej. Wnioski z tego  raportu można streścić w czterech bardzo prostych  słowach: wielokrotne łamanie prawa i konstytucji.  W ten sposób pan minister Kamiński dołączył do  niechlubnego panteonu PiS-owskich urzędników,  którzy już nie raz złamali i prawo, i konstytucję. Pan  nie jest po prostu wstyd za to, co widział na polskich  ulicach i za co odpowiada, za ten nowy styl działania  polskiej Policji. Do tych obrazków naprawdę sprowadził pan polską Policję. Dalsze utrzymywanie na stanowisku pana ministra Mariusza Kamińskiego to będzie dalsza degradacja wizerunku polskiej Policji. Nie napisaliśmy tego we wniosku, ale trudno  o tym nie wspomnieć. Ostatnia afera mailingowa,  afera, która dotknęła najważniejszych polityków PiS-u: pana premiera Morawieckiego, pana ministra  Dworczyka. I jest coś bardzo charakterystycznego  w tej aferze. Po raz kolejny służby specjalne zarządzane przez pana ministra Kamińskiego dowiadują  się o aferze albo z mediów, albo z rosyjskiego komunikatora, albo z telewizji. Nie są w stanie nigdy działać w interesie bezpieczeństwa państwa. Zawsze coś  prześpią, zawsze czegoś nie zauważą. I to jest cała  prawda o tym, w jaki sposób służbami specjalnymi  zarządza Mariusz Kamiński. Polacy płacą panu Kamińskiemu za to, żeby służby specjalne działały w interesie ich bezpieczeństwa. Tymczasem te służby  działają jak trzy anegdotyczne małpki: nic nie widzą,  nic nie słyszą i na koniec nic nie mówią, bo nigdy, po  żadnej aferze służby specjalne rządzone przez PiS  tak naprawdę nic nie powiedziały. Nieudolność w zarządzaniu służbami specjalnymi.  Niszczenie polskich służb specjalnych, niszczenie polskiego kontrwywiadu, niszczenie Agencji Bezpieczeństwa Wewnętrznego – to są fakty. Przecież od tego  zaczął urzędowanie pan minister Kamiński. Dziś mówicie, że ABW prowadzi śledztwo w sprawie afery  mailingowej. Przecież wy zamykaliście delegaturę  ABW. To wy robiliście wszystko, aby ABW było bezbronne, żeby było bezbronnym narzędziem, jeżeli chodzi o walkę z obcymi wywiadami. Cała działalność  ministra Kamińskiego to jest jeden wielki proces niszczenia polskich służb specjalnych.  Ale jest jedna rzecz, którą pan minister Kamiński  zrobił dla służb specjalnych, tylko nie wiem, czy obywatele mogą się z tego cieszyć. Zresztą pan minister  Kamiński nie ma odwagi, aby się do tego przyznać.  Pytaliśmy wielokrotnie o system Pegasus, system  masowej inwigilacji. System, który stanowi swoistą  broń podwójnego przeznaczenia, bo to system, którego serwery są w innym kraju. Nigdy pan minister  Kamiński, nigdy pan minister Wąsik nie potrafili  stanąć przed parlamentem i powiedzieć: tak, kupiliśmy ten system. Zawsze kluczyli, zawsze kłamali,  zawsze oszukiwali.  Więc może teraz panowie ministrowie powiecie: Kupiliście ten system. Panie ministrze Wąsik, ja wiem, że to pana śmieszy.  Tylko nie śmieszy tych, którzy są podsłuchiwani. Nie  śmieszy tych, którzy są inwigilowani, a przypomnę,  że pan i pan Kamiński już raz za to byliście skazani.    I na sam koniec, szanowni państwo: są pewne bardzo charakterystyczne wyznaczniki sukcesów pana  ministra Kamińskiego, wystawione tak naprawdę nie  przez polityków opozycji, nie przez media, tylko przez  kolegów pana ministra Kamińskiego w tym rządzie. Pierwsza sprawa to kwestia ochrony wicepremiera do spraw bezpieczeństwa pana Jarosława Kaczyńskiego. Okazuje się, że pan wicepremier nie chce korzystać z SOP-u, tak heroicznie budowanego i reformowanego przez Mariusza Kamińskiego. Woli płacić  za prywatną ochronę, woli wykorzystywać Policję, bo  boi się efektów własnych reform, boi się efektów pracy Mariusza Kamińskiego.  To Jarosław  Kaczyński mówi, że wszystko to, co robi Mariusz  Kamiński, jest tak naprawdę do niczego. I to jest  fakt.  Posłuchajcie swojego prezesa. Zobaczcie, jak się zachowuje.  I jest wreszcie drugi, także bardzo wymierny wyznacznik: kwestie inwigilacji, kwestie tego, że zwykły  polski obywatel ma wielkie podejrzenia, czy nie jest  w sposób nielegalny podsłuchiwany. To ta afera  e-mailowa. Również pan premier Morawiecki z panem ministrem Dworczykiem wolą wysyłać e-maile  ze skrzynki prywatnej, żeby tylko się nie archiwizowało, żeby tylko do tych danych archiwizowanych  dostępu nie miał pan minister Kamiński ,  bo jeszcze będzie ich inwigilował. Jeszcze będzie  sprawdzał, co napisali w mailach. To jest poziom, tak  naprawdę, braku zaufania, was, waszych ministrów  do waszego     Jeszcze jedno zdanie. Dlatego, szanowni państwo, i zwracam się do posłów prawicy, wiem, że lojalność partyjna, że jesteście  do tego często zmuszani, żeby tak głosować, ale zastanówcie się nad tym, czy bronienie człowieka, który codziennie sprowadza niebezpieczeństwo na Polaków, jest dobrą formułą. Pomyślcie chociaż raz o państwie polskim, które jest zrujnowane przez tego człowieka.  

Zdzisław Sipiera
Pani Marszałek! Panie Premierze! Wysoka Izbo!  Przedstawiam opinię Komisji Administracji i Spraw  Wewnętrznych w sprawie poselskiego wniosku o wyrażenie wotum nieufności wobec ministra spraw wewnętrznych i administracji Mariusza Kamińskiego. 

Barbara Nowacka
Pani Marszałek! Wysoka Izbo! Panie ministrze,  pana tu naprawdę nie powinno być. Ja doceniałam  to, że ma pan świadomość, że jeszcze przez 5 lat formalnie powinien być pan pozbawiony praw publicznych. Szkoda, że zabrakło panu tej refleksji, że naprawdę to nie jest miejsce dla pana.  Lecz  skoro pan już jest, to pan pozwoli, że zwrócę się również do pana kolegów, ale też i do pana. Jest pięć  powodów, dla których nie powinno tu pana nadal być,  nie powinien pan zasiadać w Wysokiej Izbie. To są  wybory kopertowe, gdy łamał pan art. 7 konstytucji,  zresztą nie pierwszy raz, mówiący, że władza publiczna działa na podstawie i w granicach prawa. Ten  artykuł nie po raz pierwszy pan złamał. Art. 44 ustawy o finansach publicznych i art. 231 Kodeksu karnego, czyli przekroczenie uprawnień. Znowu dobrze  znany panu artykuł do łamania. Poważne sprawy, bo dotyczą fundamentów demokratycznego państwa prawa, czyli tego, jak zorganizowane są wybory. Pan wiedział. Pan wolał nie zadawać  pytań i pan wolał niczego nie podpisać. Zabrakło tej  legendarnej odwagi? Gdzie ta siła z opozycji? Pamiętam, jak pan mówił tyle o honorze i godności, ale to  były czasy, kiedy nie był pan ministrem od podsłuchiwania i inwigilacji.  Jednak prawdziwą winą,  którą ponosi pan wobec społeczeństwa polskiego, jest  to, co Policja robiła z protestującymi. Z protestującymi  przedsiębiorcami i protestującymi kobietami.  Panie ministrze, pan był aktywistą – kiedyś. Pan  mówił, że trzeba działać i że każdy ma prawo wyrażać opinie tak, jak chce – wtedy, kiedy był pan oskarżany o działania przeciwko Aleksandrowi Kwaśniewskiemu czy ministrowi Wiatrowi. Wtedy rozumiał  pan prawa obywatelskie. A co się stało teraz? A teraz  wysyłał pan agresywną, źle wyszkoloną policję na  protestujące kobiety. Godził się pan, żeby pałkami  teleskopowymi były bite dzieciaki.   Słyszał pan o panu Maćku, czternastolatku z Krapkowic? Policja przyszła do niego i go zastraszała, bo  udostępnił post o proteście. A może słyszał pan o „Moli”,  dziewiętnastolatce z Warszawy, której policja złamała rękę w czasie protestu?  Czy może słyszał pan o czternastolatce z Olsztyna, którą w czasie protestu policja goniła, wyciągnęła, zastraszała i postawiła pod sądem za rzekomą  organizację protestów?    Przypomnę, mamy prawo protestować, mamy prawo bronić swoich praw i godności   a pan ma prawo jako minister stać również na  straży praw obywatelskich.  I tego, co zrobił  pan wtedy, w czasie protestów z polskim społeczeństwem, polska młodzież panu nie zapomni. Parę dni temu słyszałam młodego chłopaka, który wyszedł na demonstrację pod ministerstwem edukacji przeciwko innemu z pana niegodnych kolegów,  panu Czarnkowi. Mówił, że jego pierwsze zderzenie  z państwem było takie, że został zatrzymany i przesłuchany przez policję, obrażany i lżony. Czy to jest  Rzeczpospolita, którą chcecie budować?   Czy to jest Rzeczpospolita dla młodych? Oni wam  tego nie zapomną. Straciliście młode pokolenie właśnie przez takie działania. Kolejna rzecz, w przypadku której nie powinien  pan być ministrem, to jest to, co pan zrobił ze służbami i policją. Policjanci zaczęli się wstydzić mundurów, nie chcieli pałować kobiet, nie chcieli brać udzia-łu w demonstracji, często przeciwko ich żonom, matkom i córkom. To jest to, czego minister nigdy nie  powinien robić: hańbić munduru i zmuszać innych  do jego hańbienia. Kolejna rzecz to respiratory. Raport NIK wyraźnie stwierdza, że pan doskonale wiedział, panie ministrze, że firma związana z handlarzem bronią ma  powiązania z czarną listą ONZ-u, a wydał pan rekomendację.   Została wydana rekomendacja, że firmy handlarzy zostały pozytywnie zaopiniowane przez CBA,  a oferent znajdował się na liście rekomendowanych  przez Agencję Wywiadu dostawców spółek Skarbu  Państwa. Panie ministrze, jak pan nadzoruje te służby, skoro handlarz bronią miał taką możliwość? Dlaczego tak się dzieje, że przymykaliście oko na przekręty w czasie, kiedy Polki i Polacy umierali i potrzebowali respiratorów? I ostatnia sprawa. Minister Dworczyk. Przecież  pan wie, panie ministrze, dlaczego oni używają prywatnych skrzynek. Bo nie chcą, żeby pan ich podsłuchiwał na służbowych.  I to jest kolejna  rzecz, którą niszczycie państwo polskie. Państwo Posłowie i Posłanki Prawicy! Wiecie, że  on was podsłuchuje, wiecie, że szuka na was haków.   Wychodzicie i ze łzami w oczach o tym  przypominacie. Dzisiaj pewnie się złamiecie, ale pamiętajcie, że my stoimy również po stronie waszych  praw i tego , żebyście byli bezpieczni w Polsce, tak jak każdy z nas.  A pana tu nie powinno być.   

Zdzisław Sipiera
Pani Marszałek! Panie Premierze! Wysoka Izbo!  Wniosek podpisany przez prawie 70 posłów Koalicji  Obywatelskiej jest wnioskiem, który opiera się na  dwóch założeniach: w pierwszym wysnuwają informację, którą NIK przygotował, a w drugim grillują  ministra Kamińskiego z tego powodu, że działa jako  minister i nadzoruje policję.  Z 11 stron 3 strony zajmują wyłącznie wnioski  z kontroli NIK-u, która była prawdopodobnie podstawą tego podpisanego wniosku. Reszta to jest właśnie  grillowanie za działania policji. Są tutaj założone czy  postawione zarzuty wobec pana ministra Kamińskiego, które kompletnie nie mają odzwierciedlenia  w faktach.  Zresztą, proszę państwa, jak  ktoś przeczytał dokumenty, to w informacji NIK-u nie  stawia się żadnych zarzutów. To jest tylko informacja  ogólna, która zwraca uwagę, sugeruje. Proszę państwa, jest fantastyczna konkluzja. Ona sugeruje,  żeby w państwie polskim przestrzegać prawa. Rewelacyjna informacja, którą NIK w tym raporcie przedstawił.   To są wszystko elementy socjotechniczne, które  państwo stosujecie od dawna w sposób przemyślany.  Powiem tak: wybory, proszę państwa, to święto demokracji. Stawianie zarzutów premierowi i ministrom, w tym ministrowi Mariuszowi Kamińskiemu,  że podjęli obowiązkowe działania związane z przeprowadzeniem wyborów, jest niedorzeczne i pozbawione logiki.   Informacja NIK-u, na której posłowie oparli swoje zarzuty, jest porażająca swoją stronniczością, albowiem nie uwzględnia podłoża pandemii w tamtym  okresie.     Wniosek części posłów klubu Koalicji Obywatelskiej to czysta socjotechnika oparta na insynuacjach,  sugestiach albo przeinaczeniach. Państwo na jednej  szali stawiacie bardzo istotną kwestię ciągłości państwa polskiego, albowiem konieczność wyboru prezydenta RP dotyczy ciągłości państwa polskiego, a na  drugiej stawiacie wątpliwości z tego raportu, czy tę  informację podpisał, nie podpisał, kiedy i w jakiej  formie. Proszę państwa, to jest śmieszne. Jak można  w ogóle taką rzecz robić? To jest niepoważne. Według  wnioskodawców urzędnik nie może podejmować samodzielnie decyzji, albowiem za niego mają podejmować je inni. Całe szczęście, szanowni państwo, że mamy  takiego premiera i takich ministrów jak Mariusz  Kamiński, którzy potrafią podejmować takie decyzje,  dlatego że te decyzje są dobre i trwałe dla naszego  państwa.   Wnioski z informacji NIK-u, na które powołują się  posłowie wnioskodawcy, są kompletnie miałkie i bezzębne. Nie stawia się w nich żadnych zarzutów, tylko  sugeruje, jak mówiłem, aby przestrzegać w Polsce  prawa. Nie ma żadnych informacji, żadnych, dosłownie. Niech państwo wskażą w swoim wniosku, że ten  raport mówi o naruszeniu prawa i postawieniu komuś jakichś zarzutów. Nie ma czegoś takiego. Można  więc postawić tezę, że informacja o wynikach kontroli NIK-u jest mięsem armatnim, które podano  opozycji do grillowania rządzących, z czego wnioskodawcy z Koalicji Obywatelskiej skwapliwie korzystają. I tu rodzi się pytanie: Jak mocno można rozbujać  naszą polską łajbę dla osiągnięcia celu przejęcia władzy w Polsce bez wyborów? To opozycja zachęcała  podczas pandemii do wychodzenia na ulicę. Ta subtelna kobieta na barykadach podczas protestów  

Barbara Nowacka
w sposób wulgarny wykrzykiwała: To jest wojna.  Ulica obali ten rząd.   Tak dla przypomnienia, 800 osób pacyfikowanych  w akcji „Widelec”  jest państwa udziałem,  który w historii zapisał się fatalnie. Stymulowanie  akcji prowokacyjnych wobec policji, chęć zastraszenia  policjantów, sugerowanie, aby policja nie interweniowała i nie podejmowała stosownych, przewidzianych  prawem działań. Dzisiaj zresztą były w przemówieniu pana posła Kierwińskiego właśnie takie sugestie.  Apelowanie, aby policja nie była wykorzystywana do  celów politycznych i aby policjanci odmawiali wykonywania poleceń służbowych oraz działania zgodnie  z prawem, zapewniania Polakom bezpieczeństwa, ładu  i porządku publicznego.  Minister Mariusz Kamiński stoi na czele ministerstwa, które zapewnia Polakom i Polkom możliwość pokojowego manifestowania i wyrażania swoich  opinii i przekonań, ale w ramach istniejącego prawa.  Jestem przekonany, że nie dopuści on do tego, żeby  ten porządek był zmieniony, chociaż jest ogromne  oczekiwanie, aby tak się stało i żeby ten brak bezpieczeństwa w polskim państwie zafunkcjonował. Szukanie tzw. winnych na siłę. Władza ma być grillowana, ma się obawiać. Lansowanie przekazu: będziesz siedział. To właśnie padło: będziesz siedział. To  jest cały czas ta mantra, którą państwo powtarzacie.   Pani Marszałek! Panie Premierze! Panie Ministrze! Wysoka Izbo! Klub Parlamentarny Prawo  i Sprawiedliwość stoi na stanowisku, że wniosek  o wotum nieufności wobec ministra spraw wewnętrznych i administracji pana Mariusza Kamińskiego  jest całkowicie bezzasadny, i będzie głosował za jego  odrzuceniem. Dziękuję bardzo.  

Maciej Gdula
Pani Marszałek! Wysoka Izbo! Panie Premierze!  Panie Ministrze! Podobno członkowie rządu obawiają się pana ze względu na władzę i wiedzę, które pan  posiada. Ja myślę, że to nie jest największy problem.  Uważam, że największym problemem jest pana poczucie, że broni pan bezpieczeństwa Polski, a tak  naprawdę utożsamił pan bezpieczeństwo państwa  z interesem i bezpieczeństwem swojej partii, Prawa  i Sprawiedliwości. Myślę, że to jest największy problem. Z tego wynika to, że co kilka miesięcy powracają kryzysy bezpieczeństwa. Przecież już kolejny raz  rozmawiamy o naruszeniu bezpieczeństwa, zagrożeniu bezpieczeństwa. To się nie dzieje przypadkiem.  Kiedy PiS zadecydował, że chce zorganizować wybory kopertowe, żeby wykorzystać niski poziom zakażeń, jednocześnie obawiając się, że jego zwolennicy nie  pójdą do tradycyjnych wyborów, odbyła się rzecz karygodna: przy stole ustalono, że przeznaczone na to  zostaną środki spółek publicznych. Przekroczono  uprawnienia. Pan premier wszedł w buty Państwowej  Komisji Wyborczej. Nastąpiło naruszenie ładu prawnego. Czy w takiej sytuacji, kiedy koledzy przy stole  dogadują się co do tak ważnych rzeczy, możemy założyć, że publiczne pieniądze są bezpieczne, gdy pilnuje  ich Mariusz Kamiński? Moim zdaniem nie możemy. Na jesieni, kilka miesięcy później, Trybunał Konstytucyjny swoim wyrokiem zabrał polskim kobietom  wolność. Na ulice wyszły setki tysięcy ludzi. Prawdopodobnie to były największe protesty w historii Polski po II wojnie światowej.  Na serio.   Taka jest prawda. Na ulicach pojawiła się także  policja.  Większość osób myślała, że policja będzie je chronić. Co się działo? Policja wystąpiła w interesie rządzących, uderzając w protestujących. W Małopolsce  900 osób jest nękanych wnioskami do sądu za udział  w protestach. Czy obywatele, którzy byli zamykani  w kotłach, obywatele, którym łamano ręce, obywatele, którzy byli traktowani gazem, mogą czuć się bezpiecznie, kiedy minister Kamiński ich pilnuje? Moim  zdaniem nie mogą.  Proszę państwa, ostatnia sprawa, związana z wyciekiem informacji. Przecież od kilku miesięcy było  wiadomo, że konta polityków są przedmiotem ataków.  Był atak na konto minister Maląg, były ataki na konta posła Suskiego. Nie wytworzono atmosfery powagi  wokół ochrony danych, wokół prac rządu, które odbywają się w świecie wirtualnym. To zaniedbano.  Co się stało po kolejnym ataku? Rząd mówi, że za  atak odpowiedzialna jest Rosja, a wszyscy, którzy  wskazują na błędy, na niedopatrzenia, są pokazywani jako ci, którzy sprzyjają rosyjskim interesom. Nie  można uznać, że to jest poważna odpowiedź na ten  kryzys. Natomiast można zapytać, czy bezkarni  mogą czuć się ministrowie pilnowani przez Mariusza  Kamińskiego. Moim zdaniem mogą się czuć bezpiecznie. I to jest nasz największy problem z ministrem  Kamińskim: on jest przekonany, że robi bezpieczne  wybory, że broni bezpieczeństwa na ulicach, że broni  Polski przed atakami zewnętrznymi. A jakie są efekty? Powracające co kilka miesięcy kryzysy. Obywatele, którzy czują się coraz mniej bezpieczni. Obywatele, którzy nie ufają policji. Zaufanie do policji drastycznie spadło, jak nigdy w historii. 

Zdzisław Sipiera
W tej sytuacji, kiedy bardzo obawiamy się nadużyć, do których dochodzi w poczuciu niewinności,  a kto wie, może nawet czegoś więcej, poświęcenia, nie  możemy nie poprzeć wniosku o odwołanie ministra  Kamińskiego z pełnionej funkcji. Dziękuję bardzo.   

Marek Biernacki
Pani Marszałek! Panie Premierze! Panie Ministrze!  Wysoka Izbo! Dziś mamy całą serię debat dotyczących  wotum nieufności wobec marszałka i ministrów. Tu  koncentrujemy się na wotum nieufności wobec ministrów w związku z wynikami kontroli, jaką przeprowadziła Najwyższa Izba Kontroli, dotyczącej słynnych  wyborów tzw. kopertowych, wyborów prezydenckich,  które miały odbyć się 10 maja. I to jest element, który  jest bardzo istotny, ponieważ Wysoka Izba powinna  zająć się tamtym okresem. Wysoka Izba powinna zająć  się pomysłem i przebiegiem wyborów kopertowych, jak  to wyglądało , jest to po prostu najwyższa  konieczność. I całe szczęście, że ta debata trwa, ponieważ jak słyszałem przedstawiciela Prawa i Sprawiedliwości, to nagle doszedłem do wniosku, że może te  wybory się odbyły 10 maja. One się chyba jednak nie  odbyły. Czy ktoś poniósł konsekwencje za to, że przeprowadził w ten sposób tę całą procedurę? Nie! I tu  nie chodzi tylko o pieniądze. Tych wyborów nie można  było przeprowadzić z powodów organizacyjnych. Nasze państwo polskie nie jest przygotowane do przeprowadzenia wyborów korespondencyjnych. W ogóle nie  wiem, kto na ten pomysł mógł wpaść. 40 dni, bo 40 dni  dano sobie na przeprowadzenie wyborów korespondencyjnych przy polskiej infrastrukturze. Szwajcarzy  robili to 30 lat, Estończycy z małym państwem przygotowywali się ileś lat i to robili w formie elektronicznej. Amerykanie do dzisiaj narzekają na ten cały  system. Jak mogła zapaść taka decyzja? W Polsce,  gdzie infrastruktura komunikacyjna funkcjonuje tak  jak funkcjonuje, było to nierealne do przeprowadzenia. Wiecie państwo, z czego to wynika? Z ignorancji,  a ta ignorancja wypływa z arogancji.  Nie  słucha się nikogo.   Jest to poważny problem. Musimy też pamiętać,  że wyborów prezydenckich nie przelicza się na pieniądze. To nie jest tylko pieniądz. To jest duma, to  jest największe wydarzenie w Polsce co kilka lat.  I złamano konstytucję, złamano w tym momencie  prawo tylko po to, bo zapadła gdzieś decyzja i to  prawdopodobnie najpierw pana prezesa, później pana  premiera. Dobrze w ministerstwie o tym wiedziano,  że tą decyzją się łamie, ponieważ nikt nie chciał się  podpisać w wewnętrznej procedurze. W sprawach  nadzoru nie ma dokumentów. Dlaczego? Bo każdy,  bo, przepraszam, ludzie w ministerstwie mają wiedzę, orientują się w tym. Pan minister też o tym dobrze wiedział, że to wszystko jest trochę na piechotę  albo i więcej, że jest to łamanie konstytucji, łamanie  prawa. A były inne środki. Może chodziło o to, żeby  nie płacić przedsiębiorcom odszkodowania, gdyby został wprowadzony stan klęski żywiołowej.    I na koniec, proszę państwa, jedna bardzo istotna  też rzecz, tu muszę nawiązać do tego. Chcę państwu  przytoczyć fragment pewnego reportażu, nie robię  tego, ale to chyba warto. Ktoś od miesięcy włamuje  się na konta w mediach społecznościowych ministrów, posłów, dziennikarzy, żołnierzy. Do sieci trafiają półnagie ogłoszenia prostytutek, fake newsy  o reaktywnej chmurze znad Litwy. Co łączy te ataki?  Tropy, jak ustalili dziennikarze Fundacji Reporterów, analizujący dezinformacje w sieci, wiodą do grupy hakerskiej Ghostwriter, która realizuje cele rosyjskie. Przejętych kont są już tysiące, to tykająca bomba, twierdzą źródła polskich służb specjalnych. Akcje  dezinformacyjne z użyciem zhakowanych kont powtarzają się już regularnie co kilka tygodni, ale wzbudzają jedynie chwilowe zainteresowanie mediów,  choć niezidentyfikowanym hakerom udało się przejąć  konta pani marszałek Sejmu, kilku członków rządu,  grupy posłów, w tym członka Komisji do Spraw Służb  Specjalnych, i samorządowców. Politycy wciąż nie  traktują tego zagrożenia poważnie. Jest to artykuł  Anny Gielewskiej i Konrada Szczygła, to muszę podać,  bo to oni to napisali do tego śledztwa. Tylko, proszę  państwa, jest jeden mały problem, zagadka: Kiedy ten  artykuł był napisany? Kiedy ten artykuł napisano?  6 kwietnia.  6 kwietnia. I pani tak mówi, pani jest posłem? Pani  jest osobą tak poważną? Co zrobił pani rząd od tych  miesięcy, przez 2 miesiące?  Czy zrezygnowano z korespondencji mailowej? Nie. Nie zrezygnowano  z prywatnej korespondencji mailowej. Zrobiono działania prewencyjne? Nie. Wie pani, jakie teraz wypływają informacje? Jakie będą wypływać?    Wiem, wiem. Teraz oczywiście to jesteście To jest  właśnie wasz sposób działania.  Waszą niekompetencję i arogancję próbujecie ukryć,  posługując się takim chamskim atakiem.  

Janusz Korwin-Mikke
Pani Marszałek! Wysoka Izbo! Oskarżenie pod adresem ministra spraw wewnętrznych to poważna sprawa i trzeba mieć poważne argumenty. Nie jest poważnym argumentem, że ktoś się włamał do prywatnej  skrzynki pana ministra. Można mieć 40 skrzynek, o których ABW nie wie, i jak ABW ma to ochronić?  Ja mam 15 i   mam w różnych krajach, oczywiście. Jakoś mi  się nie włamano, o ile wiem. Tak samo jest niepoważnym oskarżeniem Gdyby ktoś, ten tłum demonstrantów włamał się do willi Jarosława Kaczyńskiego  i zdemolował, i rozwalił, to wtedy by minister odpowiadał, a nie przez to, że powtrzymał tych ludzi. Natomiast najważniejsza sprawa jest inna. Wy się po  prostu bawicie, wy nie chcecie go oskarżyć, wy udajecie opozycję, idziecie z nimi ręka w rękę. Oczywiście,  że tak. Wiecie doskonale, że ten wniosek padnie, zgłosiliście to dla poklasku ludzi, robicie to tylko i wyłącznie po to. Gdybyście chcieli naprawdę to zrobić,  to złóżcie wniosek o Trybunał Stanu. 115 My to  poprzemy. Ale to jest coś konkretnego, a wy grozicie,  że jak dojdziecie do władzy, to wy go tam. Przecież  wy tego nie zrobicie, prawda, bo rąsia rąsię myje. Tak  że podpiszcie wniosek o Trybunał Stanu i proszę bardzo, my to poprzemy. Dziękuję.  

Dobromir Sośnierz
Po pierwsze, w lipcu 2020 r. w tygodniku „Najwyższy Czas” ukazał się tekst odsłaniający kulisy  ataku wywiadowczego na Konfederację ze strony  służb kierowanych przez pana ministra Kamińskiego. Chodzi o akcję pod kryptonimem „Sputnik”, która miała służyć wsparciu takiej PiS-owskiej narracji,  PiS-owscy politycy często lubią wywoływać taki temat, że Konfederacja ma rzekomo jakieś związki  z Rosją.  W styczniu 2020 r. pan premier Morawiecki stwierdził np. coś takiego: proszę zauważyć, jak w ostatnich  tygodniach zamilkli, a nawet bardzo dziwnie komentują to, co się dzieje, politycy Konfederacji. To potwierdza ich związki w dużym stopniu z Rosją. To pana  wypowiedź, panie premierze.  To było po tym, jak wszyscy politycy Konfederacji  skrytykowali tamtą wypowiedź – bo chodziło o tę  nieszczęsną wypowiedź Putina, idiotyczną – wszyscy  to skrytykowali. Pan potem, bezczelnie kłamiąc,  mówi, że myśmy dziwnie zamilkli. I jaki jest tego  efekt? Czy pan premier przeprosił? My pokazaliśmy  zresztą zestawienia naszych wypowiedzi w mediach.  Czy pan premier przeprosił? Nie. Pan premier poszedł do pana Mariusza Kamińskiego i powiedział  mu, żeby jednak czegoś poszukał. I stąd miał moje  akcje Sputnik. Cytuję tygodnik „Najwyższy Czas!”:  w ramach sprawy Sputnik inwigilowano konfederatów, członków ich rodzin, asystentów i związane z nimi  osoby. Tam nagrywano m.in. asystenta posła Brauna. Chodziło o znalezienie czegokolwiek, czym można  byłoby uprawdopodobnić powiązania z Rosją. Czyli  akcja z góry, na polityczne zlecenie. I co znaleźliście?  Słucham, proszę się w końcu wyspowiadać. Co w wyniku tej akcji znaleźliście?  Nigdy się pan minister nie wytłumaczył z tego,  co podsłuchiwał, co tam nagrał i jakim prawem to  robił.  Po drugie, wybory kopertowe. Mafijne zarządzanie na gębę, zmuszanie kolejnych instytucji do udziału w tej bezprawnej hucpie. Panie pośle Sipiera, skoro to wszystko było takie legalne, to czemu oni nie  chcieli się podpisać pod tymi zarządzeniami? Dlaczego nie chcieli z imienia i nazwiska podpisać się pod  tym? Raport NIK jest miażdżący, nie pozostawia  wątpliwości, że rząd – w tym minister Kamiński –  z pełną świadomością działał bezprawnie. Po trzecie, Policja dwóch prędkości. Powolna,  bierna, nieudolna wobec lewicowych zadym w całym  kraju, a prowokacyjna, nadgorliwa, agresywna w stosunku do demonstracji przeciw terrorowi sanitarnemu, wobec marszów niepodległości i tym podobnych  demonstracji. Bo to nie są komunikaty z alternatywnej rzeczywistości, jak pan poseł Kierwiński opowiada, że demonstracje były brutalnie pacyfikowane –  było dokładnie odwrotnie. Nielegalne demonstracje, łamiące dopiero co uchwalone przecież przy wsparciu  posłów Platformy, Lewicy zaostrzone rygory sanitarne, były de facto ochraniane przez Policję. Policja  torowała im drogę. Zwykły obywatel, jak przejdzie  w niedozwolonym miejscu przez jezdnię, to dostaje  mandat, a ci ludzie blokowali ulice w całym kraju.  Tutaj, w Warszawie, siedziały sobie Julki na środku  asfaltu i co? I Policja pilnowała, żeby kierowcy tam  czasem nie podjechali, legalnie mający prawo korzystać z tej drogi. To po czyjej stronie wy jesteście?  W Katowicach pod katedrą stał po jednej stronie wyjący z nienawiści tłum żądny krwi nienarodzonych,  z drugiej strony garstka ludzi, którzy bronili katedry.  Kto jest dzisiaj przesłuchiwany? Kto jest wzywany  na Policję?  Ktoś z tych demonstrantów  rzucających w nas wtedy kamieniami? Czy ci demonstranci, których było kilkunastu, kilkudziesięciu, po  kolei dostają wezwania na Policję i są oskarżani  o udział w nielegalnym zbiegowisku? To jest pośmiewisko.   

Mirosław Suchoń
Szanowna Pani Marszałek! Panie Premierze! Wysoka Izbo! Minister odpowiedzialny za bezpieczeństwo wewnętrzne powinien być czysty jak łza, absolutnie bez zarzutu. Nie mam najlepszych wieści dla  pana ministra – ciężar każdego z tych zarzutów jest  tak poważny, że każdy z nich z osobna mógłby stanowić podstawę wniosku o odwołanie. Zacznijmy od wyborów kopertowych. To historia  działania poza prawem. Jednym z bohaterów jest  właśnie minister Kamiński, jednak korzeni musimy  szukać wiele lat wstecz. W 2015 r. Mariusz Kamiński  został przez sąd uznany za winnego przekroczenia  uprawnień. Wyrok nie był prawomocny, ale wtedy  pan prezydent Andrzej Duda uznał, że resocjalizacja  nie jest potrzebna i pana ministra Kamińskiego ułaskawił. Dziś widzimy, jak wielki to był błąd. Bo minister Kamiński nie wyciągnął absolutnie żadnych  wniosków. Jak wynika z raportu Najwyższej Izby  Kontroli, rząd, próbując obejść Państwową Komisję  Wyborczą, działał poza granicami prawa, łamiąc  i depcząc konstytucję, która mówi wprost, że organy  władzy publicznej działają na podstawie i w granicach prawa. Żaden przepis nie upoważnia kogokolwiek do zastąpienia Państwowej Komisji Wyborczej.   To istota demokracji i wolnych wyborów, panie  ministrze. W Polsce wybory przeprowadza Państwowa Komisja Wyborcza, a nie samozwańcza grupa  ministrów. Ale to nie wszystko w tej sprawie. Jak  wskazuje ten raport, wszystkie polecenia były wydawane ustnie. Dziś pytamy, które organizacje tak  robią, że wszystko jest na gębę, że bez żadnych  dowodów.  Czy tak postępuje minister konstytucyjny, panie  ministrze Kamiński? Raport Najwyższej Izby Kontroli pokazuje, jak potężna jest ta afera Prawa i Sprawiedliwości – ponad 56 mln zł szkody. Wielka szkoda  finansowa wyrządzona Poczcie Polskiej i Państwowej  Wytwórni Papierów Wartościowych. 56 mln zł, panie  premierze, to jest skala tej afery. Panie ministrze  Kamiński, był pan członkiem grupy, która do tej afery doprowadziła. Już samo to wystarczy, żeby odwołać pana z tego stanowiska. Ale oczywiście to nie wszystko. Kolejna rzecz to  nadzór nad poległymi służbami. To jest w ogóle problem za rządów Prawa i Sprawiedliwości, wystarczy  przypomnieć tragiczną sprawę Igora Stachowiaka,  zamiatanie tej sprawy pod dywan, ale to pana ministra Kamińskiego niczego nie nauczyło. Pan minister  nie uznał za stosowne odpowiednio reagować, kiedy  dochodziło do nieadekwatnego zachowania służb wobec osób, które wyrażały swoje poglądy, korzystając  z praw wyrażonych choćby w art. 54 konstytucji. Wszyscy widzieli agresywne grupy bijące kobiety, młodzież, przedsiębiorców, a po czasie okazywało się, że to  są nieoznaczeni funkcjonariusze. Widzieliśmy skandaliczną agresję wobec posłów.    Widzieliśmy, kiedy inwigilowano nastolatków i agresywnie nachodzono ich w domach. Upolitycznił pan,  panie ministrze Policję, a funkcjonariusze dzisiaj  wstydzą się za to, co pan zrobił. Panie Ministrze! Okna pańskich gabinetów zwrócone są za bardzo na wschód, bo to są właśnie tamte  wzorce. Tak że to wystarczy, aby zagłosować za pańskim odwołaniem.   I jeszcze jedna sprawa. Wcale nie mniej ważna,  ponieważ uderzająca w sedno naszej tożsamości. Kierowany przez pana resort chciał pozbawić strażaków  ochotników godności strażaka.     I nie ma w sprawie OSP większego grzechu niż  uderzyć w te tradycje pielęgnowane od dziesiątek lat.  Panie Ministrze! To jest polityczny grzech śmiertelny i to jest stara polityka.  

Dobromir Sośnierz
Stara polityka, skompromitowana polityka. Panie  ministrze, nie chcemy takiej polityki. My chcemy polityki uczciwej.   Chcemy polityki, której historia pisana jest z troską o obywatela, a nie o partyjny układ.   Chcemy polityki, w której konstytucja jest dokumentem wyznaczającym zasady postępowania,  a nie pustym prawem napisanym, żeby go nie przestrzegać.   Niestety, panie ministrze, prawdopodobnie dziś  koledzy pana obronią. Obronią, ponieważ jest pan  gwarantem, że ta władza będzie trwać. Jedni się  pana boją, inni dzięki panu mogą robić to, co uznają  za stosowne. Jest pan gwarantem tego, że niewygodne dla rządu fakty zebrane przez podległe służby nie  ujrzą światła dziennego.  Jednak Polacy zasługują na ministra, dla którego  najwyższą wartością jest dobro państwa i dobro obywateli, a nie dobro partii. Przed chwilą wykazałem,  panie ministrze, że pan rażąco nie spełnia tego warunku. Nie spełnia pan tego warunku i nie powinien  pan piastować funkcji ministra spraw wewnętrznych  i administracji. Dlatego Koło Parlamentarne Polska  2050 zagłosuje za pańskim  odwołaniem.  I niech się tak stanie. Dziękuję.  

Mirosław Suchoń
Jeszcze raz chcę podkreślić, że w tamtym czasie  groził nam dramatyczny kryzys konstytucyjny związany z niemożnością przeprowadzenia wyborów prezydenckich.  Skala pandemii w tamtym czasie w naszym kraju  była duża, a nikt na świecie nie był w stanie przewidzieć, jak rozwinie się epidemia. W Polsce i na świecie. Nikt.  W czarnym scenariuszu groziła nam sytuacja, że  nasze państwo pozostanie bez prezydenta: zakończy  się kadencja funkcjonującego prezydenta, nie można  przeprowadzić wyborów – nie ma w Polsce prezydenta.  To była kwestia odpowiedzialności.    Odpowiedzialności, żeby podjąć działanie w imię  demokracji, w imię tego, żeby obywatele wybrali głowę  państwa. Taka była intencja premiera, taka była intencja rządu. Wzięliśmy na siebie tę odpowiedzialność.  Chcę państwu powiedzieć, że jako minister spraw  wewnętrznych, po otrzymaniu tej decyzji pana premiera, zwróciłem się do Zarządu Polskiej Wytwórni Papierów Wartościowych, w jaki sposób zamierza zrealizować tę decyzję. Otrzymałem pisemny plan od zarządu,  oceniłem go jako poważny i profesjonalny i chcę państwu powiedzieć jasno: Osobiście jako minister spraw  wewnętrznych złożyłem podpis zatwierdzający działania planowane przez PWPW. Dałem PWPW zielone  światło dla podjęcia tych działań.  Zamierzałem umowę podpisać.   Ale jest rzeczą oczywistą, że żeby podpisać umowę, która miała polegać na tym, żeby refundować  koszty poniesione przez spółkę, musiałbym wiedzieć,  jakie to są koszty. Żeby wiedzieć, jakie to są koszty,  musiałbym wiedzieć, czy będzie druga tura wyborów,  bo taka ewentualność zawsze wchodzi w grę.  Uważam, że było to działanie racjonalne. Zarząd  PWPW miał gwarancję tego i miał promesę w postaci zatwierdzenia przeze mnie planu działania, że taka  umowa będzie podpisana. Tu nie ma niczego nadzwyczajnego w tej sytuacji.   Nie ma niczego nadzwyczajnego w tej sytuacji.  Nie mogłem podpisać tej umowy, ponieważ wybory  się nie odbyły, szanowny panie pośle. Nie odbyły się.   I Sejm, Wysoka Izba podjęła decyzję, w drodze ustawy, że wszystkie koszty, które podniosły podmioty  w związku z koniecznością przygotowań do wyborów  korespondencyjnych, będą pokryte z budżetu Krajowego Biura Wyborczego, co też się stało w grudniu ub.r.  Chcę zapewnić Wysoką Izbę, że podległa ministrowi spraw wewnętrznych spółka państwowa  PWPW nie podniosła żadnych strat w związku  z przygotowaniami do tych wyborów.  Takie były decyzje Sejmu.    

Cezary Tomczyk
Pani Marszałek! Wysoka Izbo! Przedstawiamy  dziś akt oskarżenia wobec ministra aktywów państwowych pana Jacka Sasina, który zasiada tutaj  obok. Akt oskarżenia powinien być odczytany przed  niezawisłym sądem przez niezależnego prokuratora  i tak byłoby w każdym demokratycznym państwie.  Prezes Rady Ministrów Mateusz MorawieckiTa sprawa w każdym demokratycznym państwie po  tym, co się stało w Polsce, po wyborach, które się nie  odbyły, stanęłaby przed sądem.  Mamy szereg zarzutów, tylko jeden z nich dotyczy wyborów. Jacek Sasin jest ministrem tego rządu, to jest jasne, ale jest też jego symbolem. Wiemy, że cokolwiek  powie, jest na opak, dokładnie jak w rządzie Morawieckiego. Jak państwo mówią, że będzie obniżka  podatków, to wiemy, że podatki będą podwyższone.  Jak mówiliście, że z TVP zrobicie polską BBC, to  wiemy, co się z tym stało. Jak mówiliście, że naprawicie Trybunał Konstytucyjny, to wiemy, co się stało  z Trybunałem Konstytucyjnym. Nie działa.  Ten rząd jest symbolem marnotrawstwa, symbolem partactwa, ale jest też symbolem korupcji. Dlaczego korupcji? Dlatego, że pan Jacek Sasin, minister  aktywów państwowych, odpowiada za każdego nominata partyjnego, który zasiada w spółkach Skarbu  Państwa. I mam dla państwa, drodzy posłowie i panie posłanki z PiS-u, prośbę i zadanie. Proszę, żeby rękę  podniósł każdy, kogo rodzina, bliscy nie pracują  w spółce Skarbu Państwa.     Teraz po kolei. Widzieliśmy, jaka jest statystyka.  Mąż Jadwigi Emilewicz – Orlen. Jest pani Jadwiga  Emilewicz? Córka posła Cymańskiego – tam jest pan  poseł Cymański – Energa. Syn posła Smolińskiego  – Energa. Brat poseł Golińskiej – jest pani poseł Golińska – Energa.  Prezes. Szwagierka ministra Sasina – jest pan  minister Sasin – lotnisko Lublin.  Nominacja wysokich lotów, można powiedzieć.  Partnerka Daniela Obajtka – tu idziemy prawie na  rekord – cztery rady nadzorcze.  Cztery rady nadzorcze.   Ale uwaga, momencik, są lepsi. Są lepsi. Żona posła Sobolewskiego – pięć rad nadzorczych.  Pięć rad nadzorczych: Pekao, Anwil, lotnisko Goleniów, KGHM, Orlen Paliwa. Rzeczywiście rekord.  Mąż posłanki Solidarnej Polski Szczudło – wiceprezes PGNiG Obrót Detaliczny. Żona Zbigniewa  Ziobry – dyrektor w Link4, PZU.    Na koniec partnerka europosła Tarczyńskiego  – rada nadzorcza spółki zajmującej się produkcją maszyn pneumatycznych.  To wszystko z waszej nominacji, to zasługa ministra Jacka Sasina. Szanowni państwo, jak w soczewce widzimy, że nie żyjemy w normalnym kraju. Politycy PiS po prostu czują się bezkarni, Polska tonie  w korupcji. Wy proponowaliście Nowy Ład, ale to na  pewno nie jest polski ład. To jest właśnie nowy ład.  To, co proponujecie, te wszystkie nominacje, minister  Czarnek, minister Sasin – to jest wasz nowy ład.  W każdym normalnym państwie – w każdym – Jacek  Sasin wraz z ministrami zasiadłby na ławie oskarżonych, dlatego że wydał 70 mln na wybory, które się  nie odbyły.    Panie Ministrze Sasin! Czy pan wie, jak o panu  mówią? Mówią o panu odwrócony Midas. Wszystko,  czego pan dotknie, zamienia się Na pewno nie zamienia się w złoto.   Największym oskarżeniem przeciwko temu rządowi jest kłamstwo. Kiedyś Jacek Kurski, też wasz nominat, powiedział, że ciemny lud kupi wszystko. To  jest wasza dewiza. To się stało waszą dewizą i waszym  mottem, waszym działaniem każdego dnia. Sprawdźmy na przykładzie Jacka Sasina, jak to wygląda. No to sprawdźmy. Co mówił pan Jacek Sasin o kontroli NIK w sprawie wyborów kopertowych? Wiecie  państwo, co mówił Jacek Sasin? 13 maja 2021 r.: jestem  spokojny o wynik kontroli. Szanowni państwo, tu jest  wynik kontroli i jest napisane tak: działania ministra  Sasina były pozbawione podstawy prawnej. Złamał  konstytucję, przekroczył uprawnienia, złamał ustawę o finansach publicznych. Szanowni państwo, uwaga: on sam zaprojektował kartę do głosowania. Nie  wiedziałem, że ma pan tyle talentów. Nie wiedziałem,  że jest pan też grafikiem komputerowym. Jacek Sasin osobiście zaakceptował wzór karty do głosowania, pomijając Państwową Komisję Wyborczą, biuro  wyborcze. Zrobił to po prostu sam. Szanowni państwo, dobrze, że jeszcze wyników nie wydrukował.  Nie zdążył.  24 października 2019 r., Jacek Sasin, cytat: Marian  Banaś jest człowiekiem potrzebnym Polsce. 29 listopada 2019 r., Jacek Sasin, ten sam, cytat: oczekujemy  dymisji Mariana Banasia. No to jak to jest? Jak to  jest? To jest państwowiec czy jednak niepaństwowiec? Czy warto uwzględniać kontrole Najwyższej  Izby Kontroli, czy jednak nie? Idziemy dalej. 5 kwietnia 2020 r., Jacek Sasin – uwaga, chciałbym, żeby  pan minister słuchał: podam się do dymisji, jeśli do  wyborów 10 maja nie dojdzie. No nie doszło. Nie doszło.   Wybory się nie odbyły.  Teraz cytat z pana ministra Sasina z 20 maja  2020 r. Jacek Sasin: nie widzę powodu, dlaczego  miałbym podawać się do dymisji.  Okej, idziemy dalej. 14 grudnia 2018 r., Jacek Sasin: nie będzie podwyżek cen prądu ani dla klientów  indywidualnych, ani dla firm, ani dla samorządów.  Rok 2021, portal Money.pl: rachunki za prąd wzrosną nawet o 700 zł na jedno gospodarstwo domowe.  To jest wasza weryfikacja.  Tu dochodzimy do kolejnego ważnego punktu  – kopalnia w Turowie. Czy państwo wiedzą, kto  w Polsce jest odpowiedzialny za górnictwo?  Jacek Sasin. Wysłali najlepszego człowieka. Turów. To ten człowiek zawalił negocjacje z Czechami,  i to przed decyzją Trybunału. Mówi się, że człowiek  uczy się na błędach, ale trzeba przyznać, że pan Sasin  w tym naprawdę już przesadza. Teraz uwaga: kto  został odpowiedzialny za negocjacje w sprawie Turowa po decyzji Trybunału? Najlepszy człowiek. Rzucili najlepszego człowieka. Jacek Sasin.   I co się wydarzyło, szanowni państwo? Chyba jest  to do przewidzenia. Tweet Jacka Sasina, godz. 7.30:  Jestem w drodze do Turowa, mam dobre informacje.  Godz. 12, premier Czech: Nic nie wiem o porozumieniu, pozwu nie wycofuję.  No jak to się miało skończyć? No, panie premierze, no. Szanowni państwo, jak to się miało skończyć? Dziś poseł Kowalski  mówił, że to zły moment na odwołanie Sasina, bo  toczą się negocjacje w sprawie Turowa. To jest najlepszy moment na odwołanie Sasina, bo toczą się  negocjacje w sprawie Turowa!    Przecież jak tak dalej pójdzie, to my nie będziemy  płacić 5 mln euro dziennie, tylko 6. Bo wysłaliśmy  tam najlepszego człowieka, Jacka Sasina. Co mówi Jacek Sasin o hutnictwie? Przecież hutnictwo też mu podlega. Pan minister ma szerokie  kompetencje. Jacek Sasin, 15 czerwca 2019 r.: myślę,  że uda się zahamować proces wygaszania krakowskiej huty ArcelorMittal. Do przewidzenia jest wynik,  prawda? Rok 2020, październik: wielki piec krakowskiej huty wygaszony. Jacek Sasin.   To nie wszystko. Elektrownie – to też kompetencje Jacka Sasina. Wszystkie spółki Skarbu Państwa:  górnictwo, gazownictwo i elektrownie. Jacek Sasin,  luty 2020 r.: elektrownia Ostrołęka na pewno powstanie.   2021 r., ruszyła rozbiórka Ostrołęki. Jacek Sasin.   Nie wiem, czy państwo wiedzą – ja nie wiedziałem  – ale powstał nawet specjalny termin: sasinić. W słowniku slangu – sprawdziłem – oznacza to, cytat: planować osiągnięcie sukcesu, pozytywnego wyniku, jednak w efekcie zrobić coś źle, byle jak lub nieudolnie.    Mam dzisiaj taką tezę, wydaje mi się, że to jest  jakby oczywiste, że Jacek Sasin powinien dzisiaj zostać odwołany. Ale, na Boga, kto stał za tym, że wy  go powołaliście na to stanowisko?  Panie Marszałku! Wysoka Izbo! Wróćmy na chwilę do wyborów kopertowych. Teraz bardzo poważnie  odniosę się do tego, co mówił pan premier Morawiecki.  Wy nie broniliście ludzi, nie broniliście kraju. Wy  w maju 2020 r., jako grupa polityków, zamierzaliście  przeprowadzić gabinetowy zamach stanu, który miał  doprowadzić do nielegalnego wyboru prezydenta Rzeczypospolitej Polskiej. I to się wam nie udało, ale pieniądze zostały stracone. Pieniądze zostały stracone.  Najwyższa Izba Kontroli pierwszy raz w historii  oskarża premiera i ministrów o łamanie prawa. I co  się w tej sprawie wydarzyło? Co zrobiło polskie państwo po oskarżeniach Najwyższej Izby Kontroli? Tu  jest raport. Nic. Były jakieś oskarżenia publiczne, prokuratura się tym zajęła, było jakieś śledztwo. Pan  minister Ziobro po 15 minutach na konferencji prasowej powiedział, że sprawy nie ma, że sprawa została  wyjaśniona, że nie będzie śledztwa. Prawda jest taka, że zmarnował pan, panie ministrze Sasin, 70 mln zł. To dokładnie tyle, ile zebrała  Wielka Orkiestra Świątecznej Pomocy na pomoc ludziom w czasie pandemii COVID. Tyle pan zmarnował. Gdyby ułożyć jedna na drugiej wszystkie karty  do głosowania, które pan wydrukował, to ta wieża  Sasina, liczyliśmy to, byłaby wysoka na 29 km. Zmarnował pan tyle papieru. Prawda jest taka, że razem z rządem pana premiera Morawieckiego dopuściliście się przestępstwa  na demokracji. Najpierw wspólnie i w porozumieniu  zabraliście Państwowej Komisji Wyborczej możliwość  przeprowadzenia wyborów, a później bez podstawy  prawnej podjęliście próbę ich przeprowadzenia.  Art. 7 konstytucji mówi jasno: organy władzy publicznej działają na podstawie i w granicach prawa.  Sprawdźmy to. Mówił o tym premier Morawiecki.  Rząd zlecił druk i przygotowanie dystrybucji pakietów do głosowania korespondencyjnego choć – uwaga  – nie było ustawy, która by na to pozwalała. Pan minister Sasin powiedział, że działał na podstawie ustawy COVID-owej. Ta ustawa weszła w życie 2 dni  później. Tego się nie da obronić.  To jest po  prostu nie do obrony.    Na koniec trzeba wspomnieć, że nawet nie podpisał  pan umowy. Bał się pan odpowiedzialności. Wiedział  pan, że coś jest nie tak. Nie podpisał pan umowy, bo się  pan po prostu bał. Chciał pan uciec od odpowiedzialności, zrzucić odpowiedzialność na Pocztę Polską i na  Polską Wytwórnię Papierów Wartościowych. Szanowni Państwo! Pani Marszałek! Wysoka  Izbo! Przed przyszłą władzą stoi wielkie wyzwanie  dotyczące rozliczenia tej władzy. Nie mam co do tego  najmniejszych wątpliwości. Dziś w imieniu całej Koalicji Obywatelskiej chcę złożyć solenną obietnicę, że  każda z tych spraw, którą dzisiaj na tej sali omawiamy, zostanie wyjaśniona. Chciałbym, że pan minister  Sasin dzisiaj, tutaj, z tej mównicy powiedział, kto  odpowie za zmarnowanie 70 mln zł.  Czy oddacie to z pieniędzy z kasy PiS-u? Weźmiecie to ze swoich synekur? Skąd weźmiecie te pieniądze? Te pieniądze powinny zostać zwrócone do budżetu państwa.  Na koniec przywołam słowa pana prezesa Jarosława Kaczyńskiego, który jest tutaj. Panie prezesie,  jeśli pan pozwoli, powiedział pan: Ten pomysł wyborów kopertowych był mój.    Tak, panie premierze. Powiem więcej, panie premierze, całe to korupcyjne towarzystwo, to mafijne  państwo oparte na wzajemnych zależnościach, cały  ten bałagan, chaos, to wszystko, do czego dopuściliście, zmarnowane 70 mln zł, całe to marnotrawstwo,  Ostrołęka i to wszystko, o czym mówiłem, to też pana  zasługa. To jest pana zasługa.  Co nie zwalnia z odpowiedzialności pana Sasina.  Mam jeszcze kilka słów do posłów PiS. Powiedzmy sobie to jasno. Chciałbym, żeby to jasno wybrzmiało i myślę, że wszyscy na tej sali myślimy podobnie:  to, co robicie od 6 lat, to nie jest norma w demokracji.  To jest patologia. . To jest po prostu czysta  patologia, jeśli chodzi o marnotrawstwo, nepotyzm,  kolesiostwo i to wszystko, o czym mówiliśmy. Prawda  jest taka, że podczas dzisiejszego głosowania nad odwołaniem Jacka Sasina de facto będziecie bronić siebie, a nie Jacka Sasina. Będziecie bronić waszych  posad, waszych rad nadzorczych, waszych synekur,  waszych kuzynów, waszych ciotek, waszych matek,  ludzi, którzy są zatrudnieni w spółkach Skarbu Państwa. Tego dzisiaj będziecie bronić, bo z polskiego  państwa zrobiliście swoją własność. Skarbonkę dla  pociotków, żon, szwagrów.    Polska tonie w korupcji i kolesiostwie. Na koniec powiem tylko tyle: Polacy wam to  wszystko odbiorą. Odbiorą wam jeszcze więcej w następnych wyborach. Im szybciej, tym lepiej.  Dlatego składamy wniosek o wyrażenie wotum  nieufności wobec ministra aktywów państwowych  pana Jacka Sasina. Dziękuję bardzo.   

Iwona Arent
Panie Marszałku! Panie Premierze! Wysoka Izbo!  Mam zaszczyt przedstawić sprawozdanie Komisji  do Spraw Energii, Klimatu i Aktywów Państwowych  w sprawie poselskiego wniosku o wyrażenie wotum nieufności wobec ministra aktywów państwowych pana  wicepremiera Jacka Sasina, druki nr 1262 i nr 1302. 

Cezary Tomczyk
Pan minister mówił, że pod nadzorem premiera  Jacka Sasina spółki Skarbu Państwa w czasie kryzysu pandemii COVID wspierały Polaków. Mimo trudnej sytuacji nakłady na inwestycje w spółkach były  na historycznie wysokim poziomie. Od czasów istnienia Ministerstwa Aktywów Państwowych wartość  spółek wzrosła o ponad 20 mld zł. Udział Skarbu  Państwa zyskał  na wartości 9 mld zł. Pan  minister powiedział także o rozmowach premiera  Jacka Sasina ze stroną społeczną. Premier Jacek Sasin rozmawia z górnikami, a nie każe strzelać do  górników gumowymi kulkami.  Także dzięki premierowi Sasinowi udzielono pomocy publicznej  firmie polskiej LOT, która w obliczu pandemii stanęła rzeczywiście na skraju niebezpieczeństwa. Dzięki  dofinansowaniu umożliwiło się spółce dalsze funkcjonowanie, bo za rządów pana premiera Donalda  Tuska LOT-owi groził upadek, a ówczesny rząd nie  chciał ratować polskiego przewoźnika.   Następnie pan minister przytoczył przykłady sukcesów Ministerstwa Aktywów Państwowych pod kierownictwem pana Jacka Sasina. 

Iwona Arent
To wszystko, pani poseł, działo się na posiedzeniu  komisji i ja to przytaczam.  Jeszcze raz powtórzę, bo państwo mnie przekrzykujecie: Ministerstwo Aktywów Państwowych pod  kierownictwem pana Jacka Sasina ma takie sukcesy,  jak: odzyskanie 6 mld zł od rosyjskiego Gazpromu   budowa Centrum Leków Onkologicznych w Polfie Tarchomin   w 2020 r. KGHM osiągnął rekordowy zysk, zainicjowanie budowy koncernu multienergetycznego,  który będzie w stanie realnie konkurować na światowych rynkach – chodzi o fuzję, oczywiście państwo  wiecie, Orlenu, LOTOS-u i PGNiG. Repolonizacja,  konsolidacja aktywów z korzyścią dla spółek oraz  polskiej gospodarki. Na koniec pan minister zaznaczył, że kapitał ma narodowość, a polską racją stanu  jest inwestowanie i rozwijanie polskich spółek oraz  wspieranie polskich pracowników.   Następnie podczas posiedzenia komisji wiele osób  zadawało pytania. Przytoczę tylko kilka, bo nie jestem w stanie przytoczyć wszystkich, gdyż posiedenie trwało ponad 3 godziny. Część pytań oczywiście  była zupełnie niemerytoryczna, ciężko było się do  nich odnosić. Jeden z posłów mówił jednak o braku  pomocy spółek Skarbu Państwa w czasie pandemii  COVID, na co pan minister odpowiedział, że takie  zarzuty są fałszywe i krzywdzące, bowiem chociażby  Polfa Tarchomin produkowała tlen, zabezpieczała  maseczki i sprzęt, KGHM inwestował w zakupy maseczek, Polski Holding Hotelowy przygotowywał  miejsca na izolację dla chorych, a spółki Skarbu Państwa w czasie pandemii w pierwszej kolejności były  zaangażowane w ratowanie ludzi.  Następnie padła prośba jednego z posłów o wycofanie wotum  nieufności, bo trwają właśnie rozmowy w Czechach  w sprawie Turowa, a to wpływa na obniżenie pozycji  negocjacyjnej naszego rządu w sprawie TSUE. Na to  pytanie odpowiedział wnioskodawca, życząc bardzo  dobrych negocjacji, s następnie stwierdził, że chce  mówić o NIK-u i raporcie, bo to jest sprawa zasadnicza, a nie sprawa Turowa.   Było też następne pytanie o sprawę Gazpromu,  o której wcześniej wspominałam. Minister wyjaśnił,  że odzyskanie 6 mld zł od Gazpromu to sukces premiera Jacka Sasina, bowiem PO nigdy takiego wniosku nie złożyła, a tylko dzięki skutecznym działaniom pana premiera Jacka Sasina te pieniądze z Gazpromu popłynęły do nas i są dzisiaj inwestowane  w naszych spółkach.   Następne pytanie dotyczyło  kondycji  KGHM za czasów Platformy Obywatelskiej   PO, gdzie była strata 12 mld zł. Wtedy prezesem Najwyższej Izby Kontroli był Krzysztof Kwiatkowski, były poseł Platformy Obywatelskiej. I pytanie: dlaczego wtedy nie przeprowadzono kontroli,  dlaczego NIK nie zrobił kontroli, mimo że rzeczywiście były merytoryczne podstawy do tego? Na posiedzeniu komisji odpowiedź nie padła, więc trudno mi  tutaj mówić, jaka powinna być. Następny poseł ocenił, że wniosek jest zupełnie merytorycznie niezasadny i wspomniał, że kiedyś pani marszałek Kidawa-Błońska powiedziała o Marianie Banasiu, że powinien być odsunięty od wszelkich kontroli, a dzisiaj  PO powołuje się na kontrolę Mariana Banasia    następnie ten poseł ocenił, że wniosek jest absurdalny.   Ja mówię to, co się działo na posiedzeniu komisji.  To nie ja mówię, ja mówię to   co się działo na posiedzeniu komisji.   To nie są moje słowa.   Ale ja naprawdę przytaczam   żebyście państwo wiedzieli  żebyście państwo wiedzieli, co się działo na posiedzeniu komisji. Podczas posiedzenia zabierało głos  jeszcze wielu   wielu posłów. Część pytań stanowiły te nie zawsze merytoryczne, a część to były wygłoszone opinie  i tyrady. Przedstawiciele ministerstwa starali się  szczegółowo odpowiadać na pytania, na które dało  się odpowiedzieć.   Na koniec w głosowaniu w sprawie poselskiego  wniosku o wyrażenie wotum nieufności wobec ministra aktywów państwowych pana premiera Jacka  Sasina Komisja do Spraw Energii, Klimatu i Aktywów Państwowych postanowiła przedłożony wniosek  zaopiniować negatywnie.    

Marek Suski
Panie Marszałku! Panie Premierze! Wysoka Izbo!  Szanowni Państwo! Chciałoby się powiedzieć, że  wniosek o wotum nieufności wobec premiera, wicepremiera czy ministra to poważna sprawa, ponieważ  to są osoby odpowiedzialne za losy kraju, społeczeństwa. Tak powinno być. Ale z czym tu mamy do czynienia? Mamy do czynienia z wnioskiem politycznym, a kiedy słuchaliśmy uzasadnienia pana przewodniczącego, to odnosiłem wrażenie, że nie jest to  wniosek poważny. Wystąpienie było raczej w charakterze kabaretu, a nie poważnej debaty.    Szanowni Państwo! Dziękuję pani poseł Arent, bo  przedstawiła bardzo dokładnie, choć w skrócie, to, co  było na posiedzeniu komisji.   Nie, to było dokładnie Zgodnie z regulaminem  poseł sprawozdawca ma nie tylko prawo, ale i obowiązek przekazać, co działo się na posiedzeniu komisji, i pani poseł to przekazała. Rozumiem, że prawda  w oczy kole i będziecie przeszkadzać. Szanowni Państwo! Co czytamy w tym uzasadnieniu? Wniosek o wyrażenie wotum nieufności wobec wiceprezesa Rady Ministrów Jacka Sasina jest  wyrazem sprzeciwu wobec działań ministra. Ale jest  to sprzeciw wobec działań rządu Prawa i Sprawiedliwości, ponieważ premier Jacek Sasin realizuje politykę gospodarowania majątkiem Skarbu Państwa,  pomnażania jego aktywów, o czym mówiła pani poseł  sprawozdawca.    Tak, jeśli przyjrzymy się chociażby dochodom Orlenu, to widzimy, że w ciągu roku miał on więcej dochodów niż przez 8 lat waszych rządów.   Tak, szanowni państwo, bo my podchodzimy do majątku jako do zasobu, którym trzeba gospodarować  i który ma przynosić dochody naszemu krajowi.   Rozkradanie to było za waszych rządów.  Tutaj można przytoczyć przykład tych tysięcy  samochodów, cystern, które wjeżdżały do Polski  nieopodatkowane, które po prostu drenowały nasze  kieszenie.  Dopiero nasz rząd to zmienił.  Dzięki  tym pieniądzom można było chociażby uruchomić  taki program jak 500+. Wyście tego nie zrobili. Wyście nawet nie próbowali tego zrobić.  Szanowni Państwo! O co w gruncie rzeczy chodzi  w tym wniosku? Można tu zacytować jedną zdolną  panią reżyser: Żeby było tak, jak było. Żeby różne  prywatne, może nawet i mafijne, spółki zarabiały  ogromne pieniądze  a Skarb Państwa nie miał na nic, żeby trzeba  było ludziom zabrać pieniądze z OFE, żeby załatać  dziurę w budżecie. Tak rządziliście.  Pani poseł Arent mówiła o tym, jak spółki Skarbu  Państwa pod zarządem premiera Sasina pomagały  Polakom w czasie pandemii, jak kupowały sprzęt,  finansowały szpitale, przychodnie, DPS-y. Tak, te  spółki wspierały naszych obywateli. A co robiły spółki za waszych rządów? Finansowały libacje waszych  ministrów.   Tak, finansowały libacje waszych ministrów. Pamiętamy, jak minister Jan Bury uchlał się w pewnym  hotelu, a zapłaciła za to spółka Skarbu Państwa.  Tak zarządzaliście majątkiem,  tak go wykorzystywaliście. My z tego majątku korzystamy dla naszych obywateli. To jest odpowiedzialność za państwo. Tak naprawdę działania ministra  Sasina zasługują na laurkę, a nie na to, żeby go odwoływać.   Szanowni Państwo! Mówicie o wyborach. Padło  nawet takie zdanie, że pani marszałek wycofała się  z wyborów dlatego, że miały być kopertowe. Ale  wszyscy pamiętamy, że wycofała się dlatego, że miała katastrofalne wyniki i chcieliście zmienić kandydata.     A wasi samorządowcy odnawiali sale na przeprowadzenie wyborów.   A co do tych kopert, o które macie tak dużo pretensji, to one były po to, żeby ratować zdrowie i życie  naszych obywateli. Za to chcecie odwołać Jacka Sasina. To odwołajcie swojego marszałka. Tamten też  miał pewne koperty, o których mówił, że mają ratować życie  i zdrowie obywateli.  Tylko tam były pieniądze, które przyjmował jako  łapówki.  Tego marszałka odwołać nie chcecie. Tamte koperty są dobre, te są złe. Szanowni Państwo! Ten wniosek jest absurdalny.  Minister Jacek Sasin bardzo dobrze wywiązuje  się ze swoich zadań i należy go pozostawić na tym  stanowisku.   Prawo i Sprawiedliwość będzie przeciwko temu  idiotycznemu wnioskowi. Dziękuję bardzo.  

Małgorzata Kidawa-Błońska
Panie Marszałku! Panie Premierze! Wysoka Izbo!  Pan premier powiedział, że jest rok olimpijski i że jest  taka rywalizacja. Gdyby była taka dyscyplina w łamaniu prawa i konstytucji, mielibyście zapewniony  złoty medal.    Nasz wniosek o wyrażenie wotum nieufności to  wyraz naszej oceny dotychczasowych działań ministra Jacka Sasina, ministra wyjątkowego, o czym  mówił pan przewodniczący. Rzeczywiście, czego się  nie dotknie, to zepsuje. Nawet współczuję panu ministrowi, bo musi się źle czuć rano, wiedząc, że na  pewno coś złego się wydarzy i coś zostanie w naszym  kraju zmarnowane.  Oceniając liczne grzechy pana ministra, stwierdziliśmy, że jednak jego  udział w organizacji wyborów prezydenckich w maju  2020 r. był chyba największy.    Nie dość, że wykazał się nieudolnością, to w trakcie pierwszej fali pandemii doprowadził do zupełnie  niepotrzebnego chaosu wyborczego, konstytucyjnego  i demokratycznego w naszym kraju.  Nie wprowadzili państwo stanu nadzwyczajnego  ani wówczas, ani potem. Na siłę parliście do wyborów  mimo braku podstaw prawnych do takiego przeprowadzenia wyborów.  Były problemy z kompletowaniem komisji wyborczych i przede wszystkim  narażanie życia i zdrowia obywateli.  Panie Ministrze! Ludzie mówią między sobą, jest  takie powiedzenie, można znaleźć w Internecie: oby  ci Sasin nigdy nie życzył dobrze. Cała Polska wie,  że czego się pan dotknie, okazuje się niewypałem.      Gwarantował pan Polakom rekompensatę za prąd.  Do tej pory jej nie ma. Ogłaszał pan, że jedzie do Turowa z dobrą wiadomością. Teraz mówi pan, że nie  przewiduje bardzo szybkiego zawarcia porozumienia.  W lutym obiecywał pan Polakom, że ruszy polska linia  produkująca szczepionki na COVID. Mamy czerwiec,  wydano 40 mln zł, a rozlewni nie ma.    I to pan gwarantował, że wybory kopertowe zostały dobrze przygotowane i są zgodne z prawem.  A potem sąd i NIK stwierdziły, że z legalnością nie  miały nic wspólnego. I co teraz mówi Najwyższa Izba  Kontroli? Zarzuca po raz pierwszy w historii naszego  kraju premierowi, szefowi MSWiA, ministrowi aktywów państwowych i KPRM złamanie prawa. Oto szef  

Marek Suski
polskiego rządu wydał dwie decyzje administracyjne  dotyczące wyborów korespondencyjnych bez podstawy prawnej. To jest naprawdę poważny problem. Panie ministrze, to wszystko działo się pod pańskim  okiem. To pan na podstawie bezprawnej decyzji premiera, potwierdził to sąd, podjął ustalenia z Polską  Wytwórnią Papierów Wartościowych i Pocztą Polską  dotyczące druków kart. I robił to pan zupełnie świadomie, bo nawet ekspertyzy Departamentu Prawnego KPRM jednoznacznie wskazywały na bezprawność tych działań.  Wiedzieliście o tym, że  to jest bezprawne, a jednak to robiliście. Z raportu NIK wyłania się pokaz niekompetencji,  chaosu i podejmowania ustnych decyzji. Czy wobec  tych wszystkich faktów uważa pan swoje decyzje za  legalne? Schował pan głowę w piasek. Nie pojawił się  pan na posiedzeniu komisji. Bał się pan odrzucać zarzuty. Panie ministrze, jest pan słabym człowiekiem,  bo nawet w tej sytuacji próbował pan zwalać odpowiedzialność na premiera. Jeżeli pan zwala odpowiedzialność na premiera, to znaczy, że nie nadaje się  pan na ministra rządu, bo nie potrafi pan wziąć sprawy na klatę i przyznać się do błędu.   Powiedział pan, że demokracja kosztuje. To prawda. Demokracja jest bezcenna, dlatego dla jej ochrony  potrzebna jest odpowiedzialność, potrzebna jest uczciwość, potrzebna jest odwaga i potrzebne jest działanie dla dobra wspólnego, a pańskie działania nie  miały nic wspólnego z troską o dobro wspólne. Pańskie działania to koszty poniesione za nieudolność  i bezprawie, które ani z demokracją, ani z prawidłowym procesem wyborczym nie mają nic wspólnego.  Wydaliście miliony pieniędzy, kiedy Polacy musieli  mierzyć się z wielkimi trudnościami. Odebraliście  uprawnienia Państwowej Komisji Wyborczej. To także jest bezprawne. Słyszę ze strony posłów PiS-u, że  za ten cały chaos ma odpowiadać opozycja. Moje nazwisko jest odmieniane przez wszystkie przypadki.  Boicie się się prawdy? Tak, stałam na straży konstytucji i zawsze będę to robić.       I teraz powinniście dziękować, że do tych wyborów kopertowych nie doszło, bo mielibyśmy nielegalnie wybranego prezydenta.      Pan minister rzeczywiście nie ma w życiu szczęścia i nie powinien być ministrem naszego rządu, bo  nie stać nas na tak drogiego ministra. Dziękuję bardzo.     

Beata Maciejewska
Panie Marszałku! Wysoka Izbo! Przyszło wojsko  Jarosława Kaczyńskiego i siedzi w rządowych ławach. Wśród nich sierżant Sasin, wierny żołnierz  prezesa. Ale nie zameldował pan wykonania zadania,  panie sierżancie. Nie wyszło panu wykonanie wyborów kopertowych. Tak się pan starał, tak pan kluczył, tak pan szastał pieniędzmi i nic. Wybory kopertowe się nie odbyły, mimo że było polityczne zlecenie  prezesa Kaczyńskiego i był jasno wyznaczony cel    zwycięstwo Andrzeja Dudy w wyborach prezydenckich.   Czego byście nie zrobili, żeby on wygrał te wybory? Wszystko. Cała PiS-owska zorganizowana grupa  nie cofnęła się przed niczym. To, że łamaliście prawo,  potwierdziły analizy prawne zamówione przez was  samych, potwierdziły to sąd administracyjny i Najwyższa Izba Kontroli. NIK opisał prosto ten proceder: Działania podjęte w celu przygotowania wyborów prezydenckich, które się nie odbyły, skutkowały  niegospodarnym wydatkowaniem ze Skarbu Państwa kwoty 56 450 406 zł i 16 gr oraz powstaniem  szkody finansowej w spółkach o istotnym znaczeniu  dla gospodarki państwa: Poczcie Polskiej oraz Polskiej Wytwórni Papierów Wartościowych. Jest pan  ministrem aktywów państwowych, który na polityczne zlecenie niszczy aktywa państwowe. Za to naszym  zdaniem, zdaniem Lewicy, należy się panu kryminał.  W cywilizowanym kraju cały rząd PiS powinien podać się do dymisji   a niegospodarne wydawanie pieniędzy państwowych powinno być osądzone na podstawie Kodeksu karnego. Ale my nie żyjemy w cywilizowanym  państwie, my żyjemy w państwie PiS. W państwie  PiS nie mówicie: naraziliśmy kraj na szkody finansowe. Mówicie: ponieśliśmy koszty demokracji.  W państwie PiS nie mówicie: samorządy nie  chciały brać udziału w nielegalnych działaniach.  Mówicie: doszło do obstrukcji ze strony samorządu.  W państwie PiS nie mówicie: zorganizowaliśmy wybory niezgodnie z prawem. Mówicie: to była wyższa  konieczność. I rzeczywiście, dla was to jest wyższa  konieczność, bo tak wam każe prezes. Tak funkcjonuje armia Kaczyńskiego – zorganizowana grupa  działająca na zlecenie polityczne na szkodę państwa. Ja panu powiem, sierżancie Sasin, co można było  zrobić z tymi 70 mln zł, co je pan wyrzucił w błoto.  Te 70 mln zł to jest 90 karetek z wyposażeniem, to  jeden szpital powiatowy, to 3,5 tys. zabiegów in vitro, to  4 mln obiadów dla dzieci w szkołach, to ponad 10 żłob

Małgorzata Kidawa-Błońska
ków, to w końcu roczne wynagrodzenie dla ponad  tysiąca pielęgniarek i ratowników medycznych, którym na tej sali ostatnio odmówiliście podwyżek.   A to ci ludzie najbardziej narażali swoje  życie i zdrowie, gdy wy wbrew pandemii forsowaliście  przeprowadzenie wyborów i zamiast zajmować się  pandemią zajmowaliście się partyjnymi układankami. Jest pan biernym żołnierzem tej PiS-owskiej,  zorganizowanej grupy, sierżancie Sasin.   Posłuszeństwo i interes partii ponad wszystko.  Dlatego armia PiS stoi dzisiaj za panem. Ale przyjdzie taki czas, gdy nie będziemy już żyli w państwie  PiS.   To będzie czas, kiedy politycy będą płacić za swoje błędy i zaniechania, kiedy będą ponosić osobistą  odpowiedzialność za swoje czyny, kiedy będą odpowiadać przed wymiarem sprawiedliwości, tak samo  jak odpowiada zwykły Kowalski   kiedy nie będzie się bagatelizowało kary 22 mln zł  dziennie nałożonej na Polskę przez TSUE, kiedy nie  będzie się naśmiewało ze zmian klimatycznych ani  nie będzie się mamiło górników, jednocześnie importując węgiel z Rosji.  Jest pan szefem takiego wspaniałego ministerstwa, a tak bardzo niszczy pan Polskę. Przecież chodzi tu zarówno o dzisiejszych Polaków, jak i o przyszłe pokolenia. I dlatego  powinien pan zostać zdymisjonowany. Dziękuję bardzo.     

Dariusz Klimczak
Panie Marszałku! Wysoka Izbo! Sprawne państwo. Czy ktoś z państwa na tej sali pamięta takie  hasło?    Otóż to. Sprawne państwo – to było hasło Prawa  i Sprawiedliwości, kiedy sięgało po władzę. Wtedy  „sprawne państwo” było odmieniane przez wszystkie przypadki. Dzisiaj jest znakomita okazja, żeby  na przykładzie działalności pana ministra Jacka  Sasina   sprawdzić to i odpowiedzieć sobie na zasadnicze  pytanie: Jaka jest różnica między teorią a praktyką?  Bierzemy jako przykład górnictwo i energetykę. Bełchatów. W maju tego roku doszło tam do takiej awarii, jakiej w Polsce jeszcze nie było. Wysiadło 10 bloków energetycznych na 11 możliwych. W powietrze  poszły 4 GW. Dlaczego tak się stało? Na posiedzeniu  komisji sejmowej przedstawiciel Polskich Sieci Elektroenergetycznych powiedział, cytuję: ktoś po swojemu dokonywał uziemienia w rozdzielni prądu. To jest  sprawne państwo? Czy pan minister Jacek Sasin ma  dzisiaj odwagę powiedzieć Polakom, ile milionów  trzeba było zapłacić Niemcom, Czechom i Słowakom  za to, że w Polsce zabrakło prądu? Czy pan minister  ma odwagę powiedzieć, że to wszystko pokryto z naszej kieszeni? Ale to nie wszystko. Kilka dni później w Bełchatowie wybuchł wielki pożar taśmociągu, który dostarcza węgiel do elektrowni. Fachowcy twierdzą zgodnie:  zwykłe zaniedbanie eksploatacyjne. Tak wygląda  sprawne państwo? Ja nie wspomnę już o tym, że  w przypadku Bełchatowa to macie zupełnego pecha,  bo mniej więcej w tym samym czasie spalił się nawet  jupiter na stadionie GKS.   Notabene GKS spadł do drugiej ligi. Ja bym o tym  nie wspominał, gdyby dzisiaj premier nie poruszał  wątków sportowych i gdybyśmy nie pamiętali, co  kiedyś obecny prezydent Andrzej Duda powiedział  o polskim sporcie: Stan polskiego sportu, zwłaszcza  gier zespołowych, jest smutnym odzwierciedleniem  stanu polskiego państwa. Czy państwo z PiS zgadzają się z tym stwierdzeniem? I nie mówię o dzisiejszym  odpadnięciu z mistrzostw Europy. Jeżeli będziecie  dalej tak rządzić, Bełchatów i inne miasta, które stoją na węglu, będą polskim Detroit. Musicie wziąć się  za robotę. Ale perły w koronie sprawnego państwa PiS stanowią Ostrołęka i Turów. Turów to jest idealny symbol, obraz, jakim jesteście liderem Grupy Wyszehradzkiej. Ostrołęka – wypisz, wymaluj pomnik sprawnego  państwa PiS, waszej gospodarności. I dzisiaj, przed tą  debatą mówicie: trzeba uniknąć krytyki Jacka Sasina, uniknijmy tego wotum nieufności, bo inaczej  osłabimy pozycję negocjacyjną w rozmowach z Czechami. To da się jeszcze osłabić pozycję negocjacyjną  w rozmowach z Czechami?    Ale ja mam pomysł. Jest dobry sposób, żeby poprawić pozycję negocjacyjną w rozmowach z Czechami. Odwołajcie dzisiaj z nami pana ministra Jacka  Sasina i od razu jesteśmy wygrani.   A teraz jeszcze powiedzmy o prądzie, bo to dotyczy wszystkich Polaków. Oto historia, to, co mówił pan minister Jacek Sasin o podwyżkach prądu. Proszę państwa, pod koniec  2019 r., w listopadzie, kiedy przyszło widmo dużych  podwyżek prądu, pan minister Sasin mówi, że podwyżki nie obejmą indywidualnych gospodarstw. Miesiąc później mówi, że będą, ale nieduże. W styczniu  pan minister mówi, że będą rekompensaty. Kiedy  w maju się dopytują, mówi, że już jest gotowa ustawa.  Niestety, w grudniu pan minister powiedział, że nie  będzie żadnych rekompensat, i mamy to, co mamy:  

Beata Maciejewska
wielkie podwyżki cen prądu.  Nie wspomnę  o tym, czego brakuje w polskiej energetyce. Nie można doprosić się o przyłącza. Ciągłe awarie.   Pamiętamy kilka dni temu w Łodzi. Żeby wybudować GPZ, nie można się doprosić, samorządowcy  poprosili, żeby schować linię energetyczną i móc rozszerzyć miasto – na to wszystko nie ma pieniędzy. Ale  za to w spółce obok dobrze się bawią. W Orlenie powstał Orlen Press. Nowa spółka pod nadzorem pana  Jacka Sasina wzięła się za to, żeby reformować prasę  lokalną, bo okazuje się, że w prasie lokalnej dotychczas za mało było bajek o sprawnym państwie Prawa  i Sprawiedliwości. Uważam, że jeżeli chodzi o podwyżki prądu, bo to  najbardziej boli Polaków, tę dyktę pan jako elektryk  wysokich napięć powinien nosić za karę, jako pokutę  , żeby ludzie dowiedzieli się, jak pan rządzi  polską energetyką.  Jacek Sasin powinien  zostać odwołany.   

Krystian Kamiński
Panie Marszałku! Panie Premierze! Wysoki Sejmie! Panie Ministrze! Parafrazując, jest pan ministrem na miarę możliwości państwa PiS. Jest pan  egzemplifikacją tego, jak wyglądają ministerstwa pod  rządami PiS. Gdyby pan tutaj dzisiaj nie siedział, to  powiedziałbym, że jest pan projekcją marzeń posłów  Platformy Obywatelskiej. Minister, o którym nie da  się nic dobrego powiedzieć, a da się wiele złego.  Powiedzmy o trzech takich głównych zarzutach.  Po pierwsze, co było wielokrotnie mówione, ale państwo się bronią – wybory kopertowe. Raport NIK  miażdży pańską działalność. Brak legitymizacji, brak  podstawy prawnej, strata ponad 70 mln. Jakaś refleksja? Nie sądzę. Drugi temat – Ostrołęka. Tutaj wydatki wynoszą  ponad 1 mld zł. Najpierw budujemy węglową elektrownię w Ostrołęce, potem ją burzymy i robimy gazową, nie mając infrastruktury do przesyłu. Co pan powiedział w tej sprawie, w sprawie Ostrołęki? To jest pomnik zmieniającej się bardzo szybko  i w sposób niemożliwy do przewidzenia polityki klimatycznej Unii Europejskiej. Serio? Bo kiedy ta inwestycja była planowana, kiedy zaczęła się jej budowa, wydawało się, że elektrownia węglowa może powstać i może pracować.  Panie ministrze, to jest przede wszystkim pomnik  nieudolnej polityki energetycznej PiS-u. A na ten miliard, który trzeba będzie zapłacić, zrzucą się właściciele spółek komandytowych, ludzie, którzy utracili  ulgę abolicyjną, którzy płacą podatek cukrowy. To  oni sfinansują tę pańską nieudolność. Ale czy będą  z tego zadowoleni? Nie sądzę. No i trzeci temat – Turów. Jak się dowiedziałem,  że został pan głównym negocjatorem naszego państwa, to zastanawiałem się, co poszło nie tak. Czy  to jakiś czeski film? Był pan w Pradze i uczestniczył  w rozmowach z czeskim ministrem środowiska. Nie  do końca jest to pana wina. Tak naprawdę to kamyczek do Ministerstwa Spraw Zagranicznych, bo od  ponad roku nie mamy ambasadora w Czechach i on  dyplomatycznie już to powinien był dawno załatwić.   To jest podstawowy problem. Nie pan tutaj akurat  jest winien, aczkolwiek nie sądzę, że pan negocjacyjnie coś tutaj załatwi. Jednej rzeczy nie rozumiem. Dlaczego podkopuje  pan swojego przełożonego pana premiera? Niedawno  pan premier Morawiecki mówił, że Czechy zgodziły  się wycofać wniosek do TSUE w sprawie elektrowni  w Turowie, a pan teraz mówi, że sytuacja jest trudna  i sprawa nie skończy się szybko. Sądzi pan, że pan  premier kłamał? Wie pan co? Jest w Piśmie Świętym  taki cytat: Jeśli jakieś królestwo wewnętrznie jest  skłócone, takie królestwo nie może się ostać. I mam  wrażenie, że zdezorganizowana prawica się nie ostanie. Dziękuję.  

Robert Winnicki
Panie Marszałku! Panie Premierze! Wysoka Izbo!  Ta kadencja przejdzie do historii jako kadencja Sasina. Ponieważ Jacek Sasin to jest figura, która dużo  lepiej opisuje istotę rządu PiS-u niż nawet Jarosław  Kaczyński. Dlaczego? Najpierw o dwóch sprawach,  mimo wszystko mniejszego kalibru niż ta trzecia najważniejsza.  Po pierwsze – wybory kopertowe to była działalność, panie premierze, radykalnie antypaństwowa  i myśmy mówili to waszym emisariuszom, kiedy nagabywaliście nas, żeby głosować za wyborami kopertowymi. To byłoby podważenie legitymizacji demokratycznej w państwie polskim. Mieliście całkowicie  legalną możliwość przesunięcia tych wyborów stanem wyjątkowym zapisanym w konstytucji.  Nie skorzystaliście z tego. Nie chcieliście z tego skorzystać.   Chcieliście pójść na rympał. Chcieliście pójść na  podważenie demokratycznej legitymizacji wyborów  w Polsce i to było najbardziej radykalnie antypań

Dariusz Klimczak
stwowe działanie, jakie mogliście podjąć. To po  pierwsze. Po drugie – całkowicie skapitulowaliście w sprawie polskiej energetyki, suwerenności energetycznej  na forum Unii Europejskiej. Jesteście państwo tak  totalnie prounijni, jak tylko można. Idziecie pod dyktando Niemiec i Francji. Względem energetyki skapitulowaliście na każdym froncie. Nie mamy atomu,  likwidujemy węgiel, gaz za chwilę już będzie płynął  z Rosji via Niemcy. To jest efekt waszej polityki energetycznej. Zero suwerenności, zero myślenia. I w tym  jest również Sasin.  Wreszcie trzecia rzecz, najistotniejsza. Jacek Sasin jest symbolem imposybilizmu tej ekipy, jest symbolem państwa będącego bardzo prostą kontynuacją  III RP  jest symbolem państwa, w którym jedyną zreformowaną instytucją jest administracja skarbowa,  i to tylko dlatego, że zrobił to Banaś, którego wnioski  są dzisiaj podstawą do tego, żeby stawiać wam zarzuty.  To jest miara kapitulacji, dlatego że  obsadziliście całe państwo swoimi ludźmi, ale nie  stworzyliście ani jednej, poza tą administracją skarbową, silnej instytucji i jak odejdziecie od rządów, to  wszystko rozsypie się jak domek z kart. To jest właśnie miara i symbol waszych rządów.  

Hanna Gill-Piątek
Szanowny Panie Marszałku! Wysoka Izbo! Potomni wyryją motto pobytu Jacka Sasina na stołku  wicepremiera i ministra aktywów państwowych następującymi złotymi zgłoskami: Wszystkiego nie da  się zepsuć, ale spróbować warto.  Trzeba  jednak przyznać ministrowi Sasinowi, że wyszło mu  kilka rzeczy. Stał się ikoną popkultury, żywym internetowym memem, symbolem obłudy i bezkarności  nowych PiS-owskich elit, papierkiem lakmusowym  błędnych decyzji oraz jednostką miary nie tylko  zmarnowanych funduszy. Capo bastone Sasino, jeden  z najpotężniejszych szefów PiS-owskiego układu władzy, jest ostoją dla tysięcy żołnierzy dobrej zmiany  poupychanych na lukratywnych stanowiskach, aparatczyków bogacących się na majątku Skarbu Państwa Najjaśniejszej Rzeczypospolitej pod czujnym  okiem don presidente del consiglio di amministrazione Jarosława Żoliborzańskiego.   Nie mam nadziei, że wniosek o wotum nieufności  wobec wicepremiera Sasina uzyska większość w głosowaniu, bo ta dymisja oznaczałaby odejście człowieka symbolizującego zamknięty układ władzy. W tym  potężnym, paramafijnym układzie pozycja Jacka  Sasina jest niepodważalna. Jest człowiekiem od  brudnej roboty. Zawsze realizuje polecenia partyjnych przełożonych. Dla swoich jest lojalny i lojalności  wymaga.  Po katastrofie smoleńskiej, gdy Jacek Sasin stracił posadę w Pałacu Prezydenckim, przygarnął go  Ryszard Madziar, ówczesny burmistrz Wołomina.  Szybko tamtejszy samorząd stał się wielką przechowalnią ludzi PiS. Wtedy nie mieli władzy, a potrzebowali pieniędzy. Po wyborczym zwycięstwie modelowy układ wołomiński stał się podukładem systemu  centralnego. Sasin był hojny, bliżsi i dalsi współpracownicy, ich krewni i żony znajdowali intratne posady w państwowych spółkach. Z pieniędzy podatników  na ich pensje szły setki tysięcy złotych. Kwalifikacje,  wyniki pracy nie miały znaczenia. Polska rządzona  przez Zjednoczoną Prawicę została zawłaszczona  przez takie układy zamknięte. Pewne stanowiska  państwowe zawłaszczył zakon PC, inne – ziobryści,  jeszcze inne – gowinowcy.  Dziś rośnie liczba milionerów, którzy zarabiają  gigantyczne pieniądze w zarządach spółek Skarbu  Państwa. Mechanizm jest ten sam. Liczy się to, kto  jest swój, a nie to, czy podatnik straci. PiS już dawno  przestał mieć jakiekolwiek hamulce. Nieudolni państwowi menedżerowie, którym patronuje Jacek Sasin, narażają podatników na gigantyczne straty. Te  zmarnowane 71 mln na wybory kopertowe to tylko wierzchołek góry lodowej. Trzy razy więcej, bo  210 mln, nadzorowany przez Jacka Sasina Orlen  wydał na zakup wydawnictwa Polska Press. Spółka  paliwowa inwestuje w umierającą branżę prasową.  To są kolejne pieniądze wyrzucone w błoto i najpewniej wydane wbrew prawu. 1 mld zł zmarnowano na  budowę elektrowni węglowej w Ostrołęce, a gigantyczne betonowe bloki trzeba było zburzyć. Te bloki  przywołują skojarzenie z dwoma wieżami, które PiS  chciał wznieść w Warszawie przy Srebrnej. Te wieże  to symbol układu, którego główny patron to Jarosław  Kaczyński. Ten układ zawłaszcza państwo i żywi się  nim. Potrzebuje takich ludzi jak Jacek Sasin, karnych i lojalnych. Przez ten układ PiS ma mnóstwo  pieniędzy, daje stanowiska, bierze w zamian sowite,  rzekomo dobrowolne składki. Stać go na drogie  ekspertyzy, badania opinii publicznej, na zewnętrzne opinie prawne. Cudze pieniądze wydaje się łatwo. W układzie płyną miliardy złotych, które trafiają do kasy partii i prywatnych kieszeni. Koło Parlamentarne Polska 2050 zdaje sobie sprawę, że głosowanie nad tym wotum nieufności właściwie ma znaczenie symboliczne, ale jest to symbol  ważny. Jesteśmy przekonani, że kiedyś uda nam się  rozbić ten paramafijny układ zamknięty. Wystarczy  wprowadzić czytelne i w pełni transparentne zasady  naboru do spółek państwowych, w urzędach, w in

Robert Winnicki
stytucjach. Oddajmy Polskę Polkom i Polakom, ekspertom, którzy znacznie lepiej będą zarządzać państwowymi firmami, bo mają kompetencje, o których  PiS-owskie żubry mogą tylko pomarzyć. Koniec zawłaszczania Polski. Każdy głos za wotum nieufności  wobec Jacka Sasina to głos za obroną resztek państwa, które nam jeszcze zostały. Dziękuję bardzo.   

Hanna Gill-Piątek
denta. Bo wy żywicie się tylko chaosem. Wy tylko  w chaosie dobrze się czujecie.    Was interes Polski zupełnie nie obchodzi. I dalej, szanowni państwo. Zarzucacie w tej debacie niewłaściwą politykę kadrową w spółkach Skarbu  Państwa  która to rzekomo doprowadza do tego, że polscy  podatnicy są narażeni na straty. No to ja państwu  powiem, jak wygląda kondycja spółek Skarbu Państwa zarządzanych przez tych rzekomo złych menedżerów.   Otóż powiem państwu tak: odkąd w listopadzie  2019 r. powstało Ministerstwo Aktywów Państwowych, wartość spółek Skarbu Państwa wzrosła o ponad 20 mld zł.  Z tego udziały Skarbu Państwa w tych spółkach  – o 9 mld zł. 20 spółek Skarbu Państwa odnotowało  wzrost dochodów o ponad 30%, w tym takie spółki  jak KGHM czy Polimex Mostostal – o prawie 100%.   Nigdy nawet nie zbliżyliście się w czasie swoich  rządów do takich wyników, mimo że tymi spółkami  w czasie waszych rządów według waszego wyobrażenia zarządzali znakomici fachowcy. No jakoś im  nie szło.  Jeśli mówicie państwo o tym, że my źle zarządzamy mieniem, to jak ocenić wasze zarządzanie? Dodam do tego, że w międzyczasie od listopada 2019 r.  mieliśmy – pewnie państwo o tym wiecie – pandemię  koronawirusa. A pomimo to procentowy wzrost wartości spółek Skarbu Państwa to jest 7,9% w tym czasie, licząc również okres koronawirusa.  Dla porównania Bo powiecie być może za chwilę, że to wszystkie spółki rosną. Otóż nie, szanowni  państwo, spółki spoza sektora spółek Skarbu Państwa w tym czasie odnotowały spadek o 0,7%. Więc  jak to jest? Dobrze zarządzają menedżerowie, którzy  zostali mianowani do tych spółek w czasie naszych  rządów, czy źle?  Czy wy się na tym lepiej znacie, czy potraficie to  lepiej ocenić, czy inwestorzy, którzy inwestują w te  spółki i powodują to, korzystają na tym, że wzrost  wartości spółek następuje w takim tempie, jak powiedziałem? Szanowni Państwo! Jeśli chcemy dzisiaj myśleć  o tym, aby wyjść w skuteczny sposób z kryzysu, który jest spowodowany pandemią koronawirusa – chociaż skala tego kryzysu w Polsce dzięki działaniom  naszego rządu, również dzięki tym inicjatywom, które przedstawiał pan premier Mateusz Morawiecki,  jest znacznie mniejsza niż w innych krajach Unii  Europejskiej  Bo przypomnę państwu, że w Polsce odnotowano  spadek PKB o 2,8%, podczas kiedy w Niemczech  o 5%, we Francji – o 8%, a już nie mówię o krajach  południowej Europy: Hiszpanii czy Włoszech.  Żeby wyjść jednak z tego spowolnienia, chwilowego spowolnienia, potrzebne są wielkie inwestycje. Te  wielkie inwestycje w polskich warunkach to są również inwestycje, które są realizowane przez spółki  Skarbu Państwa.  Otóż chcę państwa poinformować, że o ile w roku  2020 inwestycje przedsiębiorstw, wszystkich przedsiębiorstw, spadły o 13%, o tyle inwestycje realizowane przez spółki Skarbu Państwa osiągnęły niemal  44 mld zł.  To był wzrost o 19% w stosunku do tego, co było  w poprzednim roku.  Państwo nie jesteście tego oczywiście w stanie  przyjąć, bo to są twarde liczby.  A państwo potraficie tylko i jedynie pływać w demagogii, tylko w tym jesteście dobrzy. Kiedy rozmawiamy o liczbach, wtedy milczycie,  wtedy nie macie nic do powiedzenia, bo to łamie waszą narrację. Wśród tych wielkich inwestycji realizowanych przez spółki Skarbu Państwa są takie inwestycje jak budowa kompleksu Olesin w Płocku, którą  realizuje Orlen za 13,5 mld zł, wielka inwestycja,  dzięki której wzrośnie efektywność energetyczna,  spadnie emisja CO2, a wpływy gotówkowe koncernu  Orlen z działalności operacyjnej wzrosną o ok. 1 mld zł  rocznie. To jest największa inwestycja petrochemiczna w Europie. Druga inwestycja, Polimery Police. Wartość tej  inwestycji to 7,5 mld zł. To pozwoli nam zasypać deficyt, który jest do tej pory  w obszarze tworzyw sztucznych, które musimy  importować. Czy wreszcie wspomniana tutaj już w dyskusji budowa przez Polfę Tarchomin nowoczesnej  fabryki leków onkologicznych za 450 mln zł. Tego nie  dostrzegacie, bo rzeczywiście  nie pasuje do waszego obrazu, który tutaj z takim zacięciem realizujecie.  I wreszcie energetyka i górnictwo. Postawiliście  państwo w tym swoim, pożal się Boże, wniosku zarzut zapaści polskiego górnictwa, które rzekomo jest  Wiceprezes Rady Ministrów,   Minister Aktywów Państwowych   Jacek Sasinrównież moim udziałem. Rozumiem, że państwo tak  próbujecie demonizować moją osobę. Przeze mnie  Agencja Rezerw Materiałowych, która mi podlega,  działa źle, za polskie sieci energetyczne, które mi nie  podlegają, też w dyskusji obarczaliście mnie odpowiedzialnością, prywatna huta zagranicznego podmiotu  to też wina Sasina.  Stadion GKS-u Bełchatów to też Sasin, że się tam  lampy zepsuły. No można oczywiście w ten sposób.  Można również mnie oskarżać o zapaść górnictwa,  ale macie problem, bo wicepremier waszego rządu  Elżbieta Bieńkowska tak mówiła w „Sowie i Przyjaciołach” do pana Wojtunika:  Ministerstwo Gospodarki generalnie w d, tu już  nie będę całego słowa używał, miało całe górnictwo  przez całe 7 lat. Były pieniądze, a oni wiesz  pili, lulki palili, swoich ludzi poobstawiali, sam  wiesz, ile zarabiali i nagle to wszystko upadło, chociaż użyła bardziej dosadnego słowa, którego nie  chciałbym tutaj ze względu na tę salę, w której jesteśmy, używać.  Mówicie państwo, że nie ma dialogu z górnikami,  piszecie w swoim wniosku, że nie zapewniamy górnikom dobrej przyszłości. To ja państwu pokażę, jak  wyglądał dialog w państwa wykonaniu. Proszę bardzo, to jest zdjęcie z Jastrzębia-Zdroju z początku  2015 r.  Kto wtedy rządził? Prawo i Sprawiedliwość? Nie! To jest drugie zdjęcie, tak prowadziliście dialog z górnikami.  Wtedy rządziła premier Ewa Kopacz i wasza minister spraw wewnętrznych pani Piotrowska.   Taki wy dialog prowadziliście, a dzisiaj zarzucacie  nam brak dialogu  kiedy my rozmawiamy z górnikami w tej trudnej sytuacji, w jakiej znalazło się polskie górnictwo  z powodu polityki klimatycznej Unii Europejskiej.  My rozmawiamy, ponad 20 plenarnych rozmów ze  związkami zawodowymi działającymi w górnictwie.  Setki spotkań w mniejszych formatach.  Efektem tych rozmów jest porozumienie społeczne podpisane pomiędzy rządem a wszystkimi związkami górniczymi, które gwarantuje wygaszanie górnictwa do 2049 r. w spokoju społecznym i w zapewnieniu górnikom dobrego zabezpieczenia socjalnego,  dobrej przyszłości. Bo my w ten sposób rozwiązujemy spory, a nie za pomocą gazu łzawiącego, armatek  wodnych i broni gładkolufowej, tak jak to wy robiliście.  W tym jesteście rzeczywiście specjalistami. I szanowni państwo, powiem tak. Zastanawiam się, czy  państwo jesteście rzeczywiście tak nieudolni, żeby  stworzyć taki nieudolny wniosek, taki wniosek pełen  nieścisłości  pełen zawstydzających rzeczywiście błędów,  których można byłoby uniknąć, gdyby tylko zajrzeć  na chwilę do Internetu, i tego nawet nie byliście  w stanie zrobić. Czy też tak naprawdę chodzi o coś  innego, że chcecie mnie odwołać z zupełnie innego  powodu. Otóż nie podejrzewam, że jesteście aż tak  nieudolni i że nie jesteście w stanie sprawdzić podstawowych faktów, więc zapewne chodzi o coś innego.  Pewnie właśnie chodzi o to, żeby zablokować te zmiany i te procesy, które dzisiaj się toczą w obrębie ministerstwa, którym zarządzam, że chcecie zablokować. Tak, szanowni państwo, nieraz o tym mówiliście, że chcecie   zablokować fuzję Orlenu, Lotosu i PGNiG.   Bo nie chcecie, żeby powstał wielki polski koncern  energetyczny, który będzie mógł skutecznie rywalizować na rynkach europejskich nie tylko w Polsce,  ale na rynkach   europejskich, będzie mógł stanowić rzeczywiście skuteczną konkurencję z podmiotami zagranicznymi. Pan mówi tutaj, że Rosjanom Lotos.  To przypomnę, komu wy chcieliście sprzedać  Lotos.   To wy chcieliście sprzedać Lotos Rosjanom, wy  wpuściliście Rosjan do Azotów, wy chcieliście sprzedać LOT. Wy? Już wam powiem, kto to jest wy, panie  pośle Nitras.  Donald Tusk. Donald Tusk w 2013 r.: Najwyższy  czas zerwać z doktryną, że LOT to jest firma, którą  należy ratować za wszelką cenę   niezależnie od realiów, tylko dlatego że nazywa  się LOT i ma piękną tradycję. I wy nie zmieniliście  tej polityki, wy dalej chcecie wyprzedawać polski majątek narodowy.  Dlaczego tak uważam? Ano całkiem niedawno  Jacek Rostowski. No chyba się nie odetniecie  Wiceprezes Rady Ministrów,   Minister Aktywów Państwowych   Jacek Sasinod tego pana, to w końcu wicepremier w waszych rządach.    Przed miesiącem dokładnie w wywiadzie dla portalu wiadomo co powiedział: Sądzę, że jak upadnie  PiS, to trzeba będzie wyciągnąć wnioski z tego, co  stało się w spółkach Skarbu Państwa i je sprywatyzować. No, szanowni państwo, za dobrze idzie tym  spółkom Skarbu Państwa. Rzeczywiście was to boli,  że spółkom  Skarbu Państwa idzie dobrze, że ich wartość  rośnie, więc  trzeba je sprzedać za niewielkie pieniądze, najlepiej zagranicznym podmiotom, tak żeby już niczego  w Polsce nie było, co będzie polską własnością.  Tak jak sprzedaliście, wasz kolega, pan premier  Jerzy Buzek, swego czasu, no chyba się też nie wyprzecie, że jest waszym kolegą partyjnym  sprzedał bank PKO SA włoskiemu inwestorowi  tylko chyba po to, żeby inny wasz kolega   Jan Krzysztof Bielecki mógł być prezesem tego  banku, na pewno zarabiać duże pieniądze, ale nie  mieć większego wpływu, bo za sznurki pociągał zagraniczny właściciel. Tylko po to sprzedaliście, żebyśmy my musieli ten bank odkupować, żeby zapewnić Polsce bezpieczeństwo również w sektorze bankowym.  Tak, musieliśmy przepłacić, bo sprzedaliście ten  bank poniżej wartości. Rzeczywiście wyprzedawaliście majątek poniżej wartości i dalej to chcecie robić.  A ponieważ nasz rząd, rząd pana premiera Mateusza  Morawieckiego  i ja jako minister aktywów państwowych, nie  będziemy wyprzedawać polskiego majątku narodowego   dlatego państwo chcecie mnie odwołać i tak  wściekle mnie atakujecie. Ten atak, który przypuściliście na mnie, atak, w którym było  bardzo wiele kłamstw, półprawd, przeinaczeń.  Myślę, że po wystąpieniu pana posła Tomczyka powstanie nowe określenie „tomczykować”, czyli mijać  się z prawdą, podawać nieprawdziwe fakty, mieszać  fikcję z rzeczywistością.    Tak, rzeczywiście, ten atak państwo na mnie  przypuściliście właśnie dlatego, że wiecie, że dzisiaj  spółki Skarbu Państwa zarządzane są dobrze, dzisiaj  polski majątek narodowy jest w dobrych rękach, nie  będzie wyprzedawany, a Polacy mogą czuć się bezpiecznie i mogą dzisiaj żyć w przeświadczeniu, że to  nasze wspólne dobro nie będzie rozkradane, a będzie  służyło wszystkim Polakom. Dziękuję bardzo.      

Sławomir Nitras
Panie Marszałku! Panie Premierze! Wysoka Izbo!  Panie Ministrze Dworczyk! Nie wiem, czy pan minister jest. Jest pan minister. Zacytuję, panie ministrze, panu kilka zdań: „Minister – członek Rady  Ministrów, szef Kancelarii Prezesa Rady Ministrów  Michał Dworczyk działając na szkodę podstawowych  praw i wolności, zasad  demokratycznego państwa prawa oraz – zachowajcie powagę, to są poważne sprawy – przekraczając   swoje uprawnienia   dopuścił się działań zmierzających do organizacji zarządzonych na dzień 10 maja 2020 r. wyborów  prezydenta Rzeczypospolitej Polskiej z wykorzystaniem głosowania korespondencyjnego. Suma czynności podejmowanych przez ministra Dworczyka doprowadziła do absolutnego chaosu wyborczego, konstytucyjnego i demokratycznego w Polsce”.  To jest też do pana, panie premierze, który tak  łatwo mówi o tych wyborach, bo pan nie ma żadnych  kompetencji do tego, żeby w Polsce przeprowadzać  wybory prezydenta.  Pan wychodzi i pan  mówi: No ale jak, wziąłem ten samochód i pojechałem, bo przecież trzeba było dzieci na wakacje zawieźć. Ale to nie pana samochód! To nie pana samochód, proszę pana.  Nawet nie pańskiej  żony.       Wracam do cytatu: „Postępowanie ministra Dworczyka, w szczególności polegające na przedstawieniu  do podpisu premiera obarczonych głębokimi wadami  prawnymi decyzji w zakresie organizacji tych wyborów, świadczy o kierowaniu się przez niego wyłącznie partykularnym interesem politycznym, a także  o braku wiedzy, doświadczenia oraz poszanowania  litery prawa”.  Panie Ministrze! Mieliśmy okazję rozmawiać wtedy, w tych gorących dniach w kancelarii premiera.  Mówiliśmy panu, że kiedyś przyjdą konsekwencje, że  wasze działania są bezprawne. Bez względu na to, co  tu będą krzyczeć panie posłanki i panowie posłowie,  przyjdzie taki dzień, że pan będzie musiał ponieść  odpowiedzialność. I ten dzień to jest początek, bo na  te pytania trzeba będzie odpowiedzieć przed niezależnym prokuratorem, niewykluczone, że przed Trybunałem Stanu.    Bo to jest zamach na wolne wybory. To jest zamach na konstytucję. To jest zamach stanu.   I nie jest tak, jakby chciał mówić pan Morawiecki, że  to są słowa jakiegoś pana Banasia. Nie, to są słowa,  które wypowiadają kontrolerzy Najwyższej Izby Kontroli, ludzie, którzy pracują tam od lat, ludzie, z których wielu pracowało z prezydentem Lechem Kaczyńskim, kiedy był prezesem Najwyższej Izby Kontroli.    Pamiętam, jak kiedyś z tej sali prezydent Lech  Kaczyński, pan prezes, wyszedł. Był obrażany przez  Prezes Rady Ministrów Mateusz MorawieckiSzefa Kancelarii Prezesa Rady Ministrów – Michała Dworczyka posłów, kiedy przedstawiał – pan premier na pewno  to pamięta – raport NIK-u.  Prezes Najwyższej Izby Kontroli, instytucji konstytucyjnej, pisze takie słowa. Panie ministrze, nie  wierzę, że to na panu nie robi wrażenia, i to nie tylko  dlatego, że pan ma poczucie odpowiedzialności za te  słowa, ale również dlatego, że dotyczą one pana osobiście. To naprawdę jest początek rozliczeń. Przypomnę wam coś. Panie premierze, panu przypominam. Wybory w Polsce przeprowadza niezależna  Państwowa Komisja Wyborcza.  I nie może  ich przeprowadzać premier, wicepremier, nawet jak  mu każe prezes. Po prostu nie może. Myśmy nie bronili wtedy jakiegoś kandydata. Myśmy nie występowali przeciwko Dudzie, prezydentowi Dudzie. Myśmy  bronili wolnych wyborów. A co robiliście wy? Wy się  baliście, że przegracie wybory. Baliście się, że pandemia spowoduje zmianę nastrojów społecznych i przegracie wybory.   Panie Ministrze Dworczyk! Bez względu na to, co  będzie pani poseł Paluch tutaj mówić, pan uczestniczył w procederze tylko dlatego, żeby pana formacja  polityczna miała większe szanse wyborcze.   Wszyscy wiemy, panie prezesie, że to pan podejmował decyzje. Ma pan odwagę się do tego przyznać.  I pan również będzie ponosił za to odpowiedzialność  konstytucyjną. Ale przyszło opamiętanie. Skąd ono przyszło? Ono  przyszło z waszej koalicji. Ono przyszło od premiera  Gowina. To premier Gowin, oczywiście przy naszym  wsparciu Trzeba to uczciwie powiedzieć, gdyby nie  Gowin i jego parlamentarzyści, w Polsce odbyłyby się  nielegalne wybory robione przez premiera Morawieckiego zamiast przez Państwową Komisję Wyborczą.  I trzeba mu oddać szacunek.   I powiem panu, panie ministrze Dworczyk, że pan  powinien podziękować Gowinowi. Gdyby nie Gowin,  pan odpowiadałby za przeprowadzone nielegalne wybory, a nie tylko za próbę. Polska spotkałaby się  z przeprowadzonymi wyborami na wzór Łukaszenki,  a nie tylko z próbą. Gowinowi trzeba podziękować,  pan musi podziękować. Tak naprawdę trzeba powiedzieć to szczerze na tej sali. Możemy się różnić, ale  on w tej sytuacji zachował się tak, jak powinien się  zachować. Pewnie poznamy więcej szczegółów w przyszłości,  bo dzisiaj ich poznać nie możemy. Na posiedzeniu  komisji o tym rozmawialiśmy. Pana ministra nie  było. Notatki, słynne notatki, które przygotowały  Prokuratoria Generalna oraz Biuro Prawne – panie  premierze, to jest też wniosek tak naprawdę w pana  sprawie – Kancelarii Rady Ministrów. Co zrobiliście  z tymi notatkami? Co tam napisali? Panie premierze,  tam panu napisali prawicy z Prokuratorii Generalnej  i pana prawnicy z Kancelarii Premiera, że pan nie  ma prawa tych działań podejmować, że żadne prawo  panu nie daje podjąć takich działań, nawet to, którego jeszcze nie zdążyliście uchwalić. Utajniliście te  dokumenty. Utajniliście je, ale przecież one kiedyś  zostaną odtajnione. Macie wybór: albo wy je odtajnicie, albo odtajnią je w Internecie i przeczytamy je  z waszych e-maili.  To jest wasz realny wybór. Wspomnę, bo wie pan, to brak przyzwoitości.  Panie premierze, ja wiem, że dla pana 200 tys. to jest  nic. 100 baniek pan kolegom rozdawał.  200 tys. wydać na opinie prawne tylko po to, żeby  mieć podkładkę po fakcie Wie pan, 200 tys. zł to  jest 3-letnia pensja parlamentarzysty w Polsce. Wydał pan ot tak tylko po to, żeby mieć podkładkę. To  też o panu bardzo źle świadczy. Słuchajcie, szanowni państwo, dowiadujemy się  niestety, mówię to z przykrością, o tym, co się  dzieje  w Polsce, panie ministrze Dworczyk, z przecieków,  z e-maili. Zwróćcie uwagę na wspomnianą już tu dzisiaj w przypadku pana Sasina kwestię Orlenu. Słuchajcie. Jak można przed opinią publiczną ukryć, że  przez 2 miesiące największa rafineria w Polsce nie  produkuje ropy, że nie mamy ropy? Jak można to  ukryć przed opinią publiczną? Marszałek Zgorzelski  pytał o to w Sejmie. Nie odpowiedzieliście. Ukryliście  fakt. Myśmy się o tym dowiedzieli z e-maili, a wy  mówicie: nie wolno czytać e-maili. Ale nie było tego  Orlenu? Był ten Orlen. To się zdarzyło. I to, że będziecie mówić, że mamy nie czytać e-maili, nie znaczy, że będziemy na to przymykać oko. Przecież to  jest prawda. Stworzyliście państwo, w którym musimy się z przecieków dowiadywać, co się w tym państwie dzieje? Gdyby to była studzienka w Warszawie  po burzy, to TVP Info mówiłoby o tym przez 6 tygodni, ale ponieważ to była największa rafineria w Polsce i Polska była pozbawiona ropy, to kogo to interesuje, z e-maili musimy się tego dowiadywać.  Dlaczego mamy wam wierzyć w tej sprawie? Dzisiaj przychodzicie tutaj i mówicie, że mamy wam wierzyć, bo to rosyjska prowokacja. Ale przecież dokładnie takie same prowokacje czynicie wobec nas. Dokładnie tak samo. Podsłuchujecie nas, chodzicie za  nami.      Nie śmiejcie się, bo nie wiecie, czy za wami już nie  chodzą. Jeżeli jesteście posłami PiS-u i za wami nie  chodzą, to znaczy, że nigdy nie złamaliście dyscypliny klubowej. Jeżeli złamaliście dyscyplinę klubową,  to za wami chodzą.   Panie Ministrze Dworczyk! Moim zdaniem w panu  jest mimo wszystko trochę więcej powagi niż w tych  w pierwszych rzędach, i tych z siwymi włosami, i tych  z ondulacją.     Szefa Kancelarii Prezesa Rady Ministrów – Michała Dworczyka Ale powiem panu tak. Skoro wobec nas stosujecie  te metody Pan pamięta tę publikację. Do polityków  albo adwokatów, przypomnijcie sobie – halo, słuchajcie – w Polsce wchodzą służby specjalne Kamińskiego i coś mu zarzucają. Stawiają tych ludzi przed sądem, sąd ich zwalnia, a za 2 dni TVP Info pokazuje  ich prywatną korespondencję. Przecież to są fakty  w Polsce. Po 2 dniach od zatrzymania – gdzie sąd nie  zgodził się na areszt – w TVP Info podawane są informacje. Przecież to są ruskie metody.   Skoro wobec nas stosujecie ruskie metody Przecież my wiemy, jakie relacje panują w koalicji. Przecież my wiemy, co pan, panie Kaczyński, robi z Gowinem.  Przecież my wiemy, panie Morawiecki, że pan  chciał odwołać pana Kamińskiego za nieudolność.  Kibicowaliśmy panu. My wiemy. Przecież my wiemy,  co robiliście z panem posłem Maksymowiczem  jakie podłe metody stosowaliście. Przecież wiemy, co powiedziała posłanka PiS, wychodząc z gabinetu od pana Terleckiego po tym, jak źle głosowała.  Powiedziała, że jej rodzina za to zapłaci.  To są wasze metody. Skoro stosujecie te metody,  to dlaczego mamy wierzyć, że mówicie prawdę. Dlaczego mam wierzyć, panie premierze, że po  tym, jak pan chciał Dlaczego mam nie uważać, że  po tym, jak pan chciał odwołać Kamińskiego – kibicowałem panu wtedy – on nie zrobił prowokacji przeciwko panu, przeciwko pana otoczeniu, nie uderzył  w Dworczyka po to, żeby pana osłabić, tak jak wcześniej wyrzucił panu Jagiełłę, który był pana prawą  ręką, jeśli chodzi o gospodarkę?  Dlaczego mamy uważać, że to jest niemożliwy scenariusz, skoro wy to robicie na co dzień. Kijami się  okładacie, służby specjalne wykorzystujecie, a jak  jesteście w gigantycznym kryzysie, to mówicie: Ruscy  nas biją. To jest niepoważne, panie premierze.  Dlaczego pan wprowadził, zmusił  pana Dworczyka do tego, żeby pisać prywatne maile?  Bo się pan bał służb. Bo się pan bał, że Kamiński,  który zrobił prowokację przeciwko Lepperowi, może  ją zrobić przeciwko panu. Bo jak pan straci Pamięta pan zdanie, które powiedział pan Kaczyński? Dopóki będę go wspierał, będzie rządził. A co by było,  gdyby przestał pana wspierać i chciał pana takimi  metodami utrącić? Takie państwo stworzyliście.   Takie państwo stworzyliście i od takiego  państwa dzisiaj giniecie.  Zaraz będzie o taśmach u Sowy, niech się pani  uspokoi.  Mówicie o rosyjskich prowokacjach. A właśnie,  czy pamiętacie te taśmy u Sowy?  Pamiętacie. Ewidentnie pisane cyrylicą. Przecież  Falenta, ten Falenta Pan Sasin dzisiaj się chwali polskimi spółkami. Wiecie, że polskie porty największe  obroty mają na ruskim węglu? Ale kiedyś polskie porty  wywoziły polski węgiel, a dzisiaj przywożą ruski. Przecież Falenta pracował dla ruskich, przecież  to wszyscy wiemy, został skazany, a pan się tu dzisiaj  powołuje na Falentę i na Sowę. Wiecie, kiedy ostatni raz Przecież to była rosyjska prowokacja.   Wiecie, kiedy ostatni raz graliście taśmami u Sowy?  20 lipca 2020 r., czyli 6 lat po Jak mieliście jakikolwiek problem, to zawsze w TVP Info pojawiały się  taśmy u Sowy. I wiecie co? Popatrzcie na te ławy.  Wszyscy, jeśli chodzi o taśmy u Sowy, zostali ukarani. Wszyscy, z wyjątkiem jednego, który został premierem.   Panie Premierze! Miska ryżu – pamięta pan ten  cytat? Miska ryżu. A pamięta pan Kubicę i jak się  pan cieszył, że dwie ręce połamał?  To nie kosztowało nas miskę ryżu, te pana słowa  kosztowały nas wszystkich 50 baniek, bo tyle pan  musiał zapłacić, żeby Kubica nie miał do pana pretensji i żeby nie było z tego afery.  To są fakty, panowie! A pamięta pan, jak pan synowi pana posła Czarneckiego robotę załatwiał? Pamięta pan? To wszystko jest Sowa. A wie pan, on się dzisiaj stara o stanowisko szefa Polskiego Związku Piłki Nożnej i mówią,  że pan Chłopik mu to ogarnia. Ten, który jest na tych  waszych mailach. To była rosyjska prowokacja, gracie nią do dzisiaj.  A od nas oczekujcie lojalności.  My nie przesądzamy, czy to jest rosyjska prowokacja, czy nie. Ja nie wiem.  Mówię do pana ministra Dworczyka, proszę o ciszę. Panie Ministrze! Ja nie przesądzam, czy to jest  rosyjska prowokacja. Ja nie przesądzam, czy to jest  pańska niefrasobliwość i udostępnienie kodów swoim  współpracownikom. Ja nie wiem, czy to nie jest prowokacja Kamińskiego, choć przyznaję, ku tej teorii  się skłaniam. Wiem jedno: pan ujawnił nazwisko polskiego agenta. Pan w prywatnej poczcie pisał o przetargach wojskowych, o sprzedaży broni. O czym jeszcze – to pan wie, a my się pewnie dowiemy. Ja nie przesądzam, ale zobaczcie, jak wy postępujecie: wniosek o wotum nieufności wobec Tuska, 6 lat  Kaczyński się cieszy, bo 6 lat grał Sową.   Szefa Kancelarii Prezesa Rady Ministrów – Michała Dworczyka 6 lat grał Sową, a dzisiaj mówi, że go Rosjanie  atakują.  Nie słyszę, co pan mówi, bo pod maską słabo pana  słychać.   A teraz pogadajmy o agenturach rosyjskich – ostatnia rzecz.  Wiecie co, agentura rosyjska wpływa na polskie  wybory od 2015 r.  Wtedy pojawiły  się w Polsce trolle. One zawsze mają biało-czerwoną  flagę, wspierają PiS, kochają Kaczyńskiego, kochają  Dudę, są polskimi patriotami, nienawidzą mniejszości, wyzywają obcych, sieją nienawiść, mówią, że  LGBT to jest największy polski problem.  Mówią, że tylko pod tą flagą I szczują, szczują,  szczują. Problem polega na tym   To wyście ich sprowadzili, dzięki nim wygrywacie  wybory. Problem polega na tym, że przejęliście ich  język.  Jak się słucha Sasina, Czarnka, Dudy   Terleckiego  to jest to język Może pozwoli mi pani skończyć zdanie? Jak się słucha waszego języka To jest język rosyjskiej propagandy. Wy siejecie w Polsce rosyjską  propagandę.  

Piotr Kaleta
Szanowna Pani Marszałek! Panowie Premierzy!  Panie Ministrze! Wysoka Izbo! 21 czerwca w samo  południe zebrała się Komisja Spraw Wewnętrznych  i Administracji, która rozpatrywała beznadziejnie  merytorycznie przygotowany wniosek przedstawiany  przez beznadziejnie merytorycznie przygotowanego  posła Sławomira Nitrasa.     To swoiste déjà vu, bo to wystąpienie, które miało miejsce przed chwilą, niejako utwierdza w przekonaniu Wysoka Izba sobie może wyobrazić, jak przebiegały obrady sejmowej Komisji Spraw Wewnętrznych i Administracji.  Tak swoją drogą, na marginesie, ponieważ tutaj   Proszę pani, bardzo proszę o chwilę spokoju, bo  chciałbym się jednak ująć za całą Wysoką Izbą, ponieważ tu, na tej sali są kulturalne posłanki, porządne posłanki, kulturalni posłowie, ale jest także Sławomir Nitras, jest Borys Budka, pan poseł Tomczyk  czy pan poseł Szłapka.    Proszę państwa, chciałbym powiedzieć, tak jak  już zasugerowałem, że ten wniosek jest merytorycznie beznadziejny. Trudno było nad nim dyskutować.    Wysoka komisja, jak to się kolokwialnie mówi,  zmiażdżyła go, ponieważ nie było tam żadnej merytorycznej treści.    Były obelgi, były inwektywy i inne słowa, których  tutaj nie godzi się cytować. W związku z tym   Panie pośle, bardzo proszę o choćby odrobinę kultury, chociaż wiele się po panu nie spodziewam.  Proszę państwa, ja wiem, że można by było tutaj  mówić długo. Wrócę tu jeszcze do pewnej istoty. Padało wiele słów, porównań, nawiązań do nazwisk.  Przemawiał do nas wówczas poseł, który też charakteryzuje się takimi przymiotami. Nie wiem, czy państwo przypominacie sobie czas puczu z 2016 r. Od  tego się to przecież wzięło: ktoś nitrasi po sali albo:  uwaga, bo ktoś może coś komuś zanitrasić.   Proszę państwa, żeby nie przedłużać      Dyskusje państwa zarówno na posiedzeniu plenarnym, jak i wtedy, na posiedzeniu wysokiej komisji,  były żenujące, ale demokratyczna większość w ramach  komisji zachowała się przyzwoicie i stosunkiem głosów 18 do 14 wysadziła ten idiotyczny wniosek o odwołanie pana ministra Dworczyka w powietrze. Bardzo dziękuję.   

Sławomir Nitras
Szefa Kancelarii Prezesa Rady Ministrów – Michała Dworczyka 

Łukasz Schreiber
Pani Marszałek! Panie Premierze! Wysoka Izbo!  Warto byłoby na początku zadać pytanie, czego tak  naprawdę dotyczy ten wniosek. Jakby ktoś przysłuchiwał się debacie, czy tu, na sali plenarnej, czy na  posiedzeniu komisji, i nie wiedziałby tego, to myślę,  że miałby poważne wątpliwości, aby wskazać istotę  rzeczy, bo tak naprawdę ten wniosek dotyczy stanu  frustracji największej partii opozycyjnej – Platformy  Obywatelskiej.  Wysoka Izbo! Usłyszeliśmy wiele zdań, które nie  mają nic wspólnego Wydrukowałem go nawet, choć  nie jest wart papieru, na którym został spisany.    Wysoka Izbo! O co tak naprawdę jest oskarżany  minister Michał Dworczyk? Czy nie o to, że robił  wszystko, tak jak rząd, by zachować ciągłość władzy?  Czy nie o to, że nie sprzeniewierzył się przysiędze na  konstytucję, którą składał i jako poseł, i jako minister? Mówimy tu i o art. 127, i o art. 128 konstytucji.  Czy nie o to, że Bo tutaj pada zarzut zamachu stanu. Wysoka Izbo, to jest próba odwrócenia wszelkich  pojęć. Nie chcę przypominać tamtego czasu, ale chcę  powiedzieć jasno i wyraźnie jedno: gdyby nie działania podjęte przez takich ludzi jak ówczesny i obecny  szef Kancelarii Prezesa Rady Ministrów pan minister Michał Dworczyk, to obok kryzysu, który uderzył w zdrowie i życie Polaków, obok kryzysu gospodarczego, mielibyśmy permanentny kryzys konstytucyjny. Przez rok trwałaby dyskusja o tym, kiedy  zorganizować wybory. Do tego udało się nie doprowadzić, realizacji tego scenariusza, który państwo  pisaliście, udało się zapobiec.  Zapomniano tu także, Wysoka Izbo, o podstawie  prawnej. Nie mówi o tym wnioskodawca, nie ma tego  w samym wniosku, zapomniano o tym nawet w raporcie Najwyższej Izby Kontroli.    A chodzi o art. 11 ust. 3 w związku z art. 2 i 2a  tzw. ustawy COVID-owej, na podstawie której prezes  Rady Ministrów podejmował decyzje, ale nikogo na  tej sali, nikogo z państwa nie interesuje przecież dyskusja na temat prawnych aspektów tej decyzji, nikogo to nie interesowało na posiedzeniu komisji. Wysoka Izbo! Czy też może ten atak na ministra  Michała Dworczyka jest związany z tym, że podjął  się jednej z najtrudniejszych spraw w ostatnich miesiącach   czyli pracy nad programem szczepień? Tak, Wysoka Izbo, o tym także warto pamiętać, kiedy dzisiaj  ten wniosek jest składany.  Ale mówiłem o tym stanie frustracji, od tego wyszedłem. Wysoka Izbo, należy to jakoś zrozumieć.  Ten wniosek oczywiście dotyczy wyborów, o których  pewnie wolelibyście zapomnieć, przy czym chodzi nie  o to, że je przegraliście. Tak bywa w demokracji, tak  bywa w sporcie. Dzisiaj Polacy przegrali, ale walczyli do końca. Nie chodzi o kampanię wyborczą. Chodzi  o to, co próbowaliście zrobić, by uniknąć tych wyborów. Mówiłem wówczas z tej mównicy, że mieliście do  wyboru hańbę albo klęskę. Wybraliście hańbę, a klęska i tak do was przyszła. Dzisiaj próbujecie to wyprzeć z pamięci. Znowu trudno się dziwić, no bo jeżeli wziąć pod uwagę różnicę wyników pomiędzy  waszym magicznym dream teamem, panem przewodniczącym Schetyną, panią przewodniczącą Kopacz i panem przewodniczącym Budką i drużyną  pana prezesa, pana premiera Jarosława Kaczyńskiego, to jest to 7:0. No to jest różnica dość duża. Wysoka Izbo! Jeżeli wziąć pod uwagę sposób, w jaki  są oceniani kandydaci na premiera, np. dzisiejszy  sondaż, to ten wynik starcia pana premiera Mateusza Morawieckiego z panem przewodniczącym Budką to jest 27:0. Ja rozumiem tę frustrację, ona jest  nawet tak po ludzku jasna.   Tylko nie jest jasne to, co próbujecie państwo powiedzieć. Jedyne, na co się powoływaliście, to wniosek Najwyższej Izby Kontroli. To jest wystąpienie  pokontrolne Najwyższej Izby Kontroli z dnia 31 grudnia 2020 r.  Wnioski można przeczytać: Mając na uwadze  fakt, że działania objęte kontrolą dotyczą sytuacji  ekstraordynaryjnej, która ma znikome szanse na powtórzenie się, Najwyższa Izba Kontroli odstępuje od  formułowania wniosków pokontrolnych w zakresie  nieprawidłowości.   Co się zmieniło pomiędzy końcem roku a kilkoma  miesiącami później, to jest pytanie rzeczywiście interesujące.   Ten wniosek jest bezpodstawny. Klub Parlamentarny Prawo i Sprawiedliwość będzie głosował przeciwko niemu. Dziękuję bardzo.Szefa Kancelarii Prezesa Rady Ministrów – Michała Dworczyka 

Marzena Okła-Drewnowicz
Pani Marszałek! Wysoka Izbo! Panie Premierze!  Wysyłaliście sobie Polskę mejlem na prywatne skrzynki, ale państwo polskie to zbyt poważna sprawa, żeby  bawił się nim pan minister Dworczyk z kolegami.  Dziś nie wiemy, czy były jakieś ataki, co jest waszą  propagandą, a co faktycznym zagrożeniem. Osłabiliście tak bardzo zaufanie Polaków do siebie, do władzy, do państwa, że nie można wam uwierzyć, gdy  mówicie o bezpieczeństwie  Jeżeli to prawda, że minister polskiego rządu,  człowiek odpowiedzialny za kluczowe projekty w administracji publicznej, polityk posiadający certyfikat  bezpieczeństwa tak nonszalancko traktuje swoje hasła dostępu do skrzynki, to mamy do czynienia z ruiną powagi tego państwa. Jak to się stało, że nie został pan w tej sprawie nawet przesłuchany? Że nie  został panu odebrany certyfikat bezpieczeństwa?  I wreszcie, skąd pan zna szczegóły postępowania  służb w tej sprawie? Kto udziela panu informacji?   A jeśli na tej skrzynce prywatnej omawiał pan  najważniejsze sprawy dla państwa polskiego, przyjmował CV najważniejszych urzędników, jeśli to  prawda, to trzeba powiedzieć dobitnie, że wygrał pan  konkurs na największego dzieciaka w obozie tej władzy.  Muszę tu przeprosić wszystkie polskie  dzieci, które na lekcjach informatyki uczą się pilnie  o bezpieczeństwie w sieci. Może warto na głównego  swojego doradcę powołać nauczyciela informatyki,  może nawet wychowawcę V klasy szkoły podstawowej  – niech pan to rozważy.  Ale ta nonszalancja wpisuje się w całą pańską  działalność. Jej apogeum to tak naprawdę wybory  kopertowe, o których już była mowa. Bo to pan jest  współodpowiedzialny za wyrzucenie w błoto ponad  100 mln zł pieniędzy polskich podatników. Przyznaje pan otwarcie, że znał pan krytyczne raporty i postanowił pan szukać do skutku, aż jakiś przyjazny  władzy ekspert klepnie wam te wybory. Był pan zapewne przekonany, że w dobie pandemii nikt nie będzie was rozliczał z kombinowania, bo kiedy przerażonych ludzi zaatakował nieznany wirus, wy poczuliście klimat do kombinowania. Jedni szukali łatwego zarobku, jak przy respiratorach, a inni, tak jak  pan, skupili się na tym, jak wykombinować wybory  tak, żeby nie było ryzyka przegranej. I taka jest  prawda. Mówi pan: nie życzę nikomu być w takiej sytuacji  jak ja wtedy. W nikim pan tu współczucia nie wzbudzi. Trzeba sobie powiedzieć jasno – w sytuacji takiego państwowego kryzysu, w jakiej znalazł się m.in.  pan, jako wysoki rangą urzędnik tym bardziej powinien się pan wykazywać odpowiedzialnością i przyzwoitością. Pandemia nie zwalnia z uczciwości, pandemia tej uczciwości wymaga. Niech pan sobie przypomni, co działo się w wyniku waszych działań – miliony poszły w błoto, karty wyborcze z białym, polskim orłem walały się po ulicach, Polacy za granicą  dostawali pakiety wyborcze nawet miesiąc po terminie. I pan teraz jest przekonany, że te skandale ujdą  panu na sucho – nie ujdą. A ja panu powiem na koniec  dlaczego. Wojciech Młynarski napisał kiedyś o takich jak  pan, choć nie wiedział, że to konkretnie wy się tej  naszej Polsce przydarzycie, „Balladę o tych, co się za  pewnie poczuli: „Kierując w niełatwy czas/ Na przykład autem czy krajem/ Zapinaj pas, szanuj gaz,/ Gdy  stromej drogi gnasz skrajem.// Bo choć wspaniały był  start/ Nim koniec uwieńczy dzieło,/ Może zamienić  się w marny żart/ Co się tak pięknie zaczęło”. Wie  pan co? Życzę Polsce jak najmniej takich marnych  żartów na wysokim stanowisku. Dziękuję.  

Karolina Pawliczak
Pani Marszałek! Wysoka Izbo! Gospodarny jak  Sasin, wiarygodny jak Kamiński, rzetelny jak Dworczyk – oto trzej królowie niekompetencji tego rządu,  którzy rzecz tak ważną jak wybory prezydenta Rzeczypospolitej Polskiej zamienili w partyjne jasełka.  A nad całością honorowy mecenat roztoczył premier  Mateusz Morawiecki , prawdomówny jak  zawsze. Możecie to lekceważyć, panie i panowie z Prawa i Sprawiedliwości, ale to jest bardzo poważna  sprawa, bo i bardzo poważne są zarzuty, jakie ciążą  na trzech konstytucyjnych ministrach PiS. Mamy do  czynienia z sytuacją bez precedensu. Dziś debatujemy nie nad odwołaniem jakiegoś ministra, który nie  podoba się opozycji. Mówimy o trzech ministrach,  którym Najwyższa Izba Kontroli przedstawiła konkretne zarzuty: przekroczenia uprawnień, działania  bez podstawy prawnej, przestępstwa urzędniczego,  narażania Skarbu Państwa na straty. Ta sama Najwyższa Izba Kontroli skierowała też odpowiednie  wnioski do prokuratury. Poważniej już się nie da.  Jeżeli do tej listy dodamy premiera Morawieckiego,  mamy do czynienia ze zorganizowaną grupą – jaką,  to sobie już dopowiedzcie – której działania naraziły  Skarb Państwa na straty w wysokości ponad 70 mln  zł. Gdyby podobnego przestępstwa dopuściła się grupa osób bez legitymacji Prawa i Sprawiedliwości, to  jestem przekonana, że o godz. 6 rano do ich drzwi  zapukałaby policja, służby i prokuratura z samym Szefa Kancelarii Prezesa Rady Ministrów – Michała Dworczyka ministrem Ziobro na czele, z kamerami TVP również.  Raport NIK jest dla was druzgocący. Cała procedura organizacji wyborów kopertowych odbyła się  z naruszeniem wszystkich konstytucyjnych zasad,  a osoby zaangażowane w tę organizację wielokrotnie  złamały prawo. I proszę nie zasłaniać się żadnymi  wyjątkowymi okolicznościami. Wszyscy mówili wam,  że organizacja wyborów kopertowych to szaleństwo  i nie ma prawa się udać. Tylko wy tego nie słuchaliście   aroganccy, butni i zadufani we własne możliwości. A wyszło jak zawsze. Ale mam dla rządu PiS złą  informację. Polska to nie prywatny folwark premiera,  a decyzje o przeprowadzeniu wyborów nie mogą zapadać, bo prezes kazał. À propos prezesa pozwolę sobie na taki oto cytat:  Wygrywamy i wygramy, ale pod dwoma warunkami.  Pierwszy z nich to to, że dotrzymamy zobowiązań,  a drugi, że nasze rządy będą przeciwieństwem rządów prawa.  Te słowa wymowne i symboliczne wygłosił prezes  Kaczyński na kongresie PiS w 2016 r.  Upłynęło już trochę czasu, a PiS nadal konsekwentnie drenuje państwo według zasady: chronimy  swoich.  Korzysta z tego skwapliwie również  minister Dworczyk, który swoją jakże wybuchową  karierę zaczynał dość wcześnie, bo przecież już  w latach 90. przechowywał w budynku wielorodzinnym w swoich piwnicach arsenał broni. Został skazany za nielegalne jej posiadanie  na 1,5 roku  więzienia, a z odsieczą przybył mu nie kto inny,  a Antoni Macierewicz. A dziś minister Dworczyk  okazuje mu swoją dozgonną wdzięczność. Dziś też  wiemy, że kompetencje ministra Dworczyka to fasada, PR-owa wydmuszka, finansowana m.in. z miliardów płynących na propagandę TVP, bo to właśnie  Michał Dworczyk jest osobiście odpowiedzialny za  nieudane wybory kopertowe i grabież dziesiątków  milionów złotych z publicznej kasy. To złodziejstwo  w białych rękawiczkach, które winno być natychmiast srogo ukarane. Lewica, widząc waszą niemoc, już dawno złożyła  wniosek o powołanie komisji śledczej w sprawie wyborów kopertowych. Jeśli nie macie sobie nic do zarzucenia, poprzyjcie powstanie tej komisji, odczyśćcie  się z zarzutów, pokażcie, jakie były wasze prawdziwe  intencje. Ale tego przecież nie zrobicie, bo państwo  PiS i jego funkcjonariusze są bezkarni i minister  Dworczyk również do niczego się nie przyzna   bo każdy kłamca będzie się zarzekać, że to nie  jego słowa, każdy złodziej będzie mówił, że to nie on  ukradł, a każdy partacz będzie mówił, że to nie jego  wina, tylko zdecydowała wyższa konieczność.  Wiem i mam pewność, że wasza bezkarność i bezczelność  kiedyś się skończy. Jeśli nie dziś,  to zapewniam, że przyjdzie taki czas rozliczeń z każdej waszej decyzji, z każdej wydanej bezprawnie złotówki, z każdego niezgodnego z prawem działania.  Lewica popiera wniosek o wotum nieufności  wobec ministra Michała Dworczyka i naszym zdaniem jest to wstęp do Trybunału Stanu. Dziękuję.    

Krzysztof Paszyk
Dziękuję bardzo.  Pani Marszałek! Wysoka Izbo! Panie Premierze!  Przychodzi mi zabrać głos w sprawie wotum nieufności dla trzeciego bohatera tragikomicznej historii  pod roboczym tytułem: wybory kopertowe. To taki  trochę nasz gang Olsena, z tym że w przeciwieństwie  do bohaterów duńskiego filmu, nieco śmiesznych,  nieco zabawnych, ci bohaterowie rodzimi nie są ani  zabawni, ani śmieszni. Po lekturze raportu Najwyższej Izby Kontroli trzeba powiedzieć, że są niebezpieczni, bo według kontrolerów Najwyższej Izby Kontroli złamali prawo, ale śmieją się i temu organowi,  i Polakom w twarz. Panie ministrze, chciałbym panu przypomnieć  pańskie słowa wypowiedziane w styczniu 2019 r. podczas jednego z wywiadów, dokładnie w „Rzeczpospolitej”. Cytuję. Minister Dworczyk: Dzisiaj w Polsce  wszyscy są równi wobec prawa i nie ma żadnej taryfy ulgowej. Jeśli ktoś łamie prawo, musi liczyć się  z konsekwencjami.  Tak pan powiedział. Z tym że dzisiaj te słowa,  wobec analizy pańskich poczynań w ostatnim czasie,  brzmią jak kpina. Czy pan sobie, panie ministrze,  wyobraża dzisiaj, że jakikolwiek urzędnik, nawet najniższego szczebla, w jakimkolwiek urzędzie gminy,   starostwie powiatowym podejmie działania związane  z przetargiem i popełni błąd albo wyda decyzję administracyjną z naruszeniem przepisów prawa, będzie mógł tak jak pan dzisiaj z tego żartować? Nie,  ten urzędnik nie posiedzi na swoim stanowisku ani  tygodnia dłużej. Czy pan, panie ministrze, wyobraża  sobie, że jakikolwiek urzędnik w jakiejkolwiek instytucji w Polsce mimo obowiązujących procedur  będzie korzystał z prywatnej skrzynki i dowolnie za  pomocą tej skrzynki przesyłał, kopiował i używał jej  do celów służbowych? Nie zagrzeje on miejsca ani tygodnia, ani miesiąca dłużej. W pana przypadku nic  się nie dzieje wbrew temu, o czym zapewniał pan  opinię publiczną przed dwoma laty. 

Karolina Pawliczak
Szefa Kancelarii Prezesa Rady Ministrów – Michała Dworczyka Bardzo często, panie ministrze, odwołuje się pan  do symboliki, do idei harcerstwa, do wartości i symboli związanych z polską armią. Zarówno w harcerstwie, jak i w Wojsku Polskim od wielu lat w ramach  tego pięknego wielopokoleniowego etosu występuje  słowo: honor. Myślę, że warto dzisiaj, panie ministrze, skutecznie sięgnąć do tych wartości, które są  panu bliskie, i być może wyciągnąć z tego wnioski,  niekoniecznie czekając na to, jaką decyzję w pana  sprawie podejmie ta Izba. Jeśli chodzi o Klub Parlamentarny Koalicja Polska – Polskie Stronnictwo Ludowe, Unia Europejskich Demokratów, Konserwatyści, nie widzimy powodu, by bronić pana ministra Michała Dworczyka  przed odwołaniem. Dziękuję bardzo.  

Michał Urbaniak
Pani Marszałek! Panie Premierze! Panowie  Ministrowie! Wysoka Izbo! Rozpatrujemy wniosek  o wyrażenie wotum nieufności wobec pana, panie  ministrze. Został on uzasadniony głównie tym, jak  zachował się pan przy wyborach kopertowych, które  faktycznie nigdy się nie odbyły, a na które wydaliście  dziesiątki milionów złotych – pieniądze Polaków. Raport NIK dowodzi, że jest pan odpowiedzialny ręka  w rękę z panem premierem za to, jak zakończyła się  ta farsa. Wydaliście, panowie, publiczne pieniądze,  nie mając do tego podstawy prawnej, nie mając nawet  poparcia społecznego ani słuszności moralnej. Kancelaria zaprzęgła do pracy Pocztę Polską, Polską  Wytwórnię Papierów Wartościowych, próbowaliście  zaprząc także samorządy, a wszyscy na tej sali – i nie  tylko – wiemy, że jedynym organem, który może organizować w Polsce wybory, jest Państwowa Komisja  Wyborcza. Po takim blamażu zarówno pan, jak i pan premier  oraz pan minister Sasin powinniście podać się do  dymisji, ale to nie nastąpiło. Trudno. Ostatnie wydarzenia potwierdziły całkowitą niedojrzałość, brak  elementarnej wiedzy, profesjonalizmu, bo podczas  realizacji zadań przez ministra Dworczyka miał miejsce skandal związany z wyciekiem informacji mailowych, które znajdowały się w jego prywatnej skrzynce, a były to informacje ważne. Człowiek odpowiedzialny i posiadający certyfikat dostępu do akt niejawnych o najwyższym stopniu niejawności tłumaczy  się w dziecinny sposób, że był to cyberatak i że stoją  za tym inne służy. Być może, tylko skoro z doniesień,  jakie docierają, wynika, że był to fishing, to z pana  strony też musiała być jakaś aktywność, jakaś odpowiedź na to, co zostało do pana przesłane. W takim  razie nie wiem, w co pan klikał. Może w informację  o wygranej w szczepolotka organizowanego przez  was, może w coś innego, a okazało się, że jednak to  nieprawdziwe, trudno powiedzieć. Prywatnie nawet  panu współczuję, naprawdę, ale nie o prywatę tutaj  chodzi, tylko o to, że umieścił pan wrażliwe dane  w prywatnej skrzynce mailowej, a powinien pan zdawać sobie doskonale sprawę z tego, że po czymś takim sam powinien pan usunąć się honorowo, bo naraził pan bezpieczeństwo Polski. Należy postawić pytanie, jakie konsekwencje  może to przynieść w przyszłości dla Polski i jej bezpieczeństwa. Saper myli się tylko raz, pan popełnił  wiele błędów, a ten być może był saperski. Czy zdaje  pan sobie sprawę z tego, jak w innych służbach by to  wyglądało, np. gdyby policjant dokonał takiego czynu  jak pan? Bankowo byłoby postępowanie dyscyplinarne, zapewne wraz z wydaleniem ze służby czy postępowaniem karnym. W przypadku ministra sprawa  powinna być znacznie bardziej poważna, jak wspomniałem: dymisja bądź postępowanie w prokuraturze. Tutaj powinna być konieczność, a nie takie uniki jak dzisiaj. I zwracam się do pana, panie premierze. Pan broni tutaj zażarcie swoich pracowników. Ja to rozumiem, bo pan wie, że zapewne będzie pan następny.  Dziękuję.  

Krzysztof Bosak
Pani Marszałek! Wysoki Sejmie! Szanowni Panowie i Panie Ministrowie, Członkowie Rady Ministrów! Konfederacja poprze wniosek o odwołanie  ministra Dworczyka. Uważamy, że praktyki, których  dopuściliście się państwo w rządzie, wykraczają poza  granice i naszego ustroju, i praworządnego zachowania, a nie tego oczekujemy od rządu. Myślę, że to jest  oczywiste, nie będę tego uzasadniał, bo wszystkie  argumenty już wybrzmiały. Natomiast pozwolę sobie  wykorzystać tę minutę na to, żeby powiedzieć, czego  oczekujemy, jeżeli nie zostaniecie odwołani. Oczekujemy poważnego potraktowania sytuacji, jaka zdarzyła się z wyciekiem danych. Oczekujemy, że spróbujecie chociaż nas jako partie opozycyjne przekonać,  że macie jakąkolwiek koncepcję zarządzania komunikacją całej klasy politycznej w bezpieczny sposób.  Oczekujemy, że instytucje państwowe odpowiadające  za bezpieczeństwo odezwą się do nas nie po to, żeby  nam wysłać ulotkę czy przekazać numer telefonu do  niezorientowanego urzędnika, ale po to, żeby urządzić jakieś profesjonalne szkolenia. Oczekujemy, że  

Krzysztof Paszyk
Szefa Kancelarii Prezesa Rady Ministrów – Michała Dworczyka wykażecie odrobinę zaangażowania, a nie będziecie  próbowali wyłącznie rozmasować temat medialnie,  co w tej chwili robicie, przeczekać i zobaczyć, komu  spadnie głowa.  Oczekujemy, siedzący w ławach rządowych i w ławach poselskich politycy PiS, że nie będziecie tylko  patrzeć na siebie nawzajem, na to, kto na tym zyska,  a kto straci, która koteria się u was wzmocni, tylko  pokażecie odrobinę ducha państwowego, którego  u was nie widzimy.  Nawet nie próbowaliście nas przekonać, że on ciągle jest u was obecny.    

Paulina Hennig-Kloska
Pani Marszałek! Panie Premierze! Panie Ministrze! Organizacja wyborów przez Pocztę Polską bez  udziału Państwowej Komisji Wyborczej była jawnym  naruszeniem prawa i przekroczeniem uprawnień.  Art. 233 został bardzo dobrze, panie ministrze, tutaj  opisany. A fakt, że całą tę dzisiejszą debatę próbujecie  przykryć niezwykle ważnym meczem polskiej reprezentacji i zamęczyć nas długością jej trwania, pokazuje, jak bardzo boicie się tego, co jest tutaj napisane.   Organizacja wyborów kopertowych była narażeniem obywateli na utratę zdrowia i życia, i to, uwaga,  w imię interesu partyjnego. Była też próbą złamania  konstytucyjnych zasad mówiących, że wybory na prezydenta Rzeczypospolitej Polskiej są powszechne,  równe i bezpośrednie i przebiegają w głosowaniu tajnym. Najgorsze jest to, że nie wyciągnęliście z tego  żadnych wniosków. I nie dlatego wybory kopertowe  się nie odbyły, ale dlatego, że nie mieliście większości  w tej Izbie, by przepchnąć procedurę i doprowadzić  do ich organizacji. W ramach walki z dezinformacją, ale nie wywiadu rosyjskiego, tylko polskiego rządu, oczekuję, panie  ministrze, ujawnienia obywatelom wszystkich materiałów dotyczących organizacji wyborów kopertowych, łącznie z opiniami leżącymi w pana szufladzie.  Czas, by obywatele je poznali.  Panie Premierze! Jedna uwaga też do pana. W konstytucji jest coś takiego jak stan klęski żywiołowej.  Wystarczyło go wprowadzić, a nie powtarzać teraz ten  przekaz dnia i zdartą płytę o ciągłości władzy. Po 6 latach waszych rządów nie wierzę wam. Dziś  nas straszycie, że wywiad Rosji ma nasze maile, ale  nie mam pewności, że to wywiad rosyjski. Od początku cyberataków afera mailowa jest przez was rozgrywana politycznie. Zamiast zajmować się bezpieczeństwem Polek, Polaków i państwa polskiego, zajmujecie  się własnym PR-em. Ale tu nie chodzi o wasz wizerunek, a o bezpieczeństwo Rzeczypospolitej Polskiej.  Chodzi też o to, czy – a w zasadzie dlaczego – pan  minister Dworczyk znowu złamał art. 231 Kodeksu  karnego, niedopełniając swoich obowiązków. To pana  drugi grzech, panie ministrze. Tak, nieprzestrzeganie praktyk służbowych także jest naruszeniem  art. 231 Kodeksu karnego.  Od paru dni próbujemy ustalić, jakie standardy  obowiązują dzisiaj w KPRM-ie w zakresie cyberbezpieczeństwa, ale to też schowaliście pod dywan  w ramach własnej dezinformacji. Bo przecież nie chodzi o to, czy poseł lub minister korzysta z prywatnej  skrzynki, ale o to, czy tajne informacje, objęte obowiązkiem szyfrowania, ważne z punktu widzenia  bezpieczeństwa państwa polskiego na tę skrzynkę  trafiają. Panie ministrze Dworczyk, od wielu miesięcy narażał pan interes Rzeczypospolitej Polskiej  i zagrażał suwerenności państwa polskiego.  Chwalicie się świetnymi wynikami w zakresie  narodowego program szczepień. Liczba obywateli zaszczepionych co najmniej jedną dawką nie przekracza  40% populacji. To prawie dwa razy za mało, żeby  uchronić nas, uwaga, przed czwartą, jesienną falą  pandemii.   Grzech trzeci ministra Dworczyka. Skupieni na  utrzymaniu władzy i własnym wizerunku, nie potraficie przekonać Polaków do tego, by chcieli się zaszczepić.  W Wielkiej Brytanii codziennie przybywa 10 tys.  chorych, ale umiera niewiele: 25 osób dziennie.  W Polsce nowych przypadków mamy zaledwie 165.  A ile umiera? 40–60, nawet jednej doby. Jeśli jesienią  ponownie przeżyjemy koszmar, który znamy z trzeciej fali pandemii, i będziemy obserwować karetki na  podjazdach szpitali, będziecie ponosić osobistą odpowiedzialność za każdą śmierć, za każde niepotrzebnie utracone życie.  Koło Polska 2050  poprze wniosek o pana  odwołanie, panie ministrze, bo naprawdę ciężkie zarzuty na panu dziś ciążą. Dziękuję bardzo.  

Krzysztof Bosak
Szef Kancelarii  Prezesa Rady Ministrów  Michał Dworczyk: Pani Marszałek! Panowie Premierzy! Wysoka Izbo!  Chciałbym na początku odnieść się do jednej informacji, absolutnie nieprawdziwej, która tutaj pojawiła się,  padła kilka razy. Chciałbym bardzo wyraźnie podkreślić, że nie istnieją żadne tajne dokumenty, jak twierdziliście z tej mównicy, dotyczące wyborów, które miały miejsce w roku 2020.    Proszę państwa, wszystkie materiały zostały udostępnione zgodnie z obowiązującym prawem zarówno  parlamentarzystom kontrolującym Kancelarię Prezesa Rady Ministrów, jak i Najwyższej Izbie Kontroli. Na  początku chciałem wyjaśnić tę konkretną kwestię. Szanowni Państwo! Każdy z nas, składając przysięgę poselską, wiedział, że będzie musiał podejmować  trudne decyzje. Wiedział to każdy, kto wybrał politykę  i jednocześnie podjął służbę jako urzędnik państwowy, minister, sekretarz stanu. Każdy z nas musiał  również liczyć się z tym, że być może przyjdzie mu  zmierzyć się z takimi problemami, z którymi nigdy  wcześniej nikt nie miał do czynienia. Właśnie z takim  problemem, wyzwaniem z kategorii tych najtrudniejszych, mierzyliśmy się wiosną ub.r., kiedy stanęliśmy  przed niespotykanym zagrożeniem, czyli pandemią  COVID-19, oraz koniecznością zorganizowania wyborów na urząd prezydenta Rzeczypospolitej w czasie jej  trwania. Mam wrażenie, że część uczestników dzisiejszej debaty, część osób będących na tej sali nie pamięta, z czym wówczas musieliśmy się mierzyć.   Przypomnę wam, szanowni państwo, że w pierwszych miesiącach 2020 r. fala pandemii uderzyła w nasz  kraj i w całą Europę. Ta niezwykła sytuacja, ten stan  zagrożenia na moment nas zjednoczył. Znowu potrafiliśmy być wspólnotą. Jako klasa polityczna potrafiliśmy ponad wszelkimi podziałami wspólnie stawić  czoła zagrożeniu, jakie sprowadziła na nasz kraj ta  zaraza. Niestety, trwało to bardzo krótko. Po kilku  tygodniach, kiedy Zjednoczona Prawica robiła wszystko, by powstrzymać katastrofalne skutki zdrowotne  i gospodarcze pierwszego uderzenia pandemii, Platforma Obywatelska miała już tylko jeden cel. Chciała wykorzystać ten czas w sposób polityczny, działać  w myśl cynicznej zasady, że im gorzej tym lepiej.  W trakcie walki o zdrowie i bezpieczeństwo Polaków  Platforma myślała wyłącznie o własnym interesie  politycznym.  Proszę państwa, to jest jedna  z podstawowych różnic w naszym myśleniu o państwie  i dobru wspólnym.    Kiedy stanęliśmy przed koniecznością przeprowadzenia w konstytucyjnym terminie wyborów prezydenta Rzeczypospolitej Polskiej, wyborów w czasie  pandemii, uznaliście, że to jest właściwy moment, aby  wejść na drogę konfrontacji. Kiedy zobaczyliście, że  wasza kandydatka na ten urząd, pani marszałek Małgorzata Kidawa-Błońska nie ma szans na sukces w wyścigu wyborczym, postanowiliście zrobić wszystko,  aby wybory się nie odbyły      Byliście gotowi pogrążyć Polskę w chaosie. Ile słyszeliśmy o tym, że przeprowadzenie wyborów w ustawowym     terminie, który przypadał na maj, to śmiertelne  zagrożenie? Ile razy Polacy słuchali haseł dotyczących tego, że wybory stwarzają zagrożenie dla życia  milionów obywateli?     Każdy, kto będzie chciał zrobić wybory 10 maja,  będzie miał krew na rękach. Pamiętacie, kto to mówił? Przewodniczący Platformy Obywatelskiej, pan  Borys Budka.   Rozumiem, że wówczas liczyliście na to, że kryzys  zdrowotny obniży notowania prezydenta. Proponowaliście wybory jesienią właśnie dlatego, żeby zwiększyć swoje szanse. Gdzie było wówczas wasze hasło:  konstytucja?    Co stałoby się z przepisem o kadencji prezydenta?  Mówiliście, że idziemy po trupach do celu, mówiliście,  że tylko szaleniec przeprowadziłby wybory w maju,  zasłanialiście się troską o zdrowie Polaków, straszyliście, że każdy, kto będzie w komisji, będzie narażony na niebezpieczeństwo.  Proszę państwa, o co tak naprawdę wam chodziło? O co się troszczyliście? Przekonaliśmy się o tym  niedługo potem, kiedy wybory przesunięto na czerwiec. Przedmiotem waszej troski, rzeczywistej troski  Koalicji Obywatelskiej było pozbycie się kandydatki  na prezydenta, która nie miała szans na uzyskanie   dobrego wyniku.    Chodziło o zastąpienie pani marszałek prezydentem  Rafałem Trzaskowskim. Gdy to się dokonało, argumenty o pandemicznym niebezpieczeństwie w dziwny sposób zniknęły. Nie tylko wy, lecz także przychylne wam  media przestały je przywoływać. Naprawdę tego nie  pamiętacie? To było kilkanaście miesięcy temu.   Proszę państwa, wówczas Polska potrzebowała  prezydenta, potrzebowała równowagi, by móc dalej  skutecznie walczyć z pandemią.    Działaliśmy i podejmowaliśmy decyzje w warunkach absolutnie wyjątkowych.   Szefa Kancelarii Prezesa Rady Ministrów – Michała DworczykaNigdy wcześniej żaden rząd nie stanął przed tego  rodzaju wyzwaniem, z którym przyszło się nam zmierzyć. Niestety, po stronie Koalicji Obywatelskiej zamiast chęci podjęcia dialogu w tak istotnej dla funkcjonowania państwa sprawie była wyłącznie chęć  konfrontacji. Jestem przekonany, że niezależnie od  tego, co byśmy wówczas zrobili, dzisiaj krytykowalibyście nas za tę decyzję.    Proszę państwa, czy były to proste decyzje? Dzisiaj o tym właśnie dyskutujemy. Czy to były proste  decyzje? Nie, to były decyzje bardzo poważne i bardzo  skomplikowane. Czy były różnice zdań i różne pomysły na to, jak radzić sobie w tej sytuacji?   Tak, tak było. Czy należało zwlekać, odkładać te  wybory? Absolutnie nie. W czasie pandemii trzeba  działać zdecydowanie i szybko dla dobra wszystkich  obywateli.       Kierując się dobrem oraz nadrzędnym, jednoznacznie zapisanym w konstytucji obowiązkiem przeprowadzenia we właściwym terminie wyborów, podjęliśmy stosowne i właściwe decyzje. Podjęliśmy te  decyzje w duchu odpowiedzialności za państwo, po  to, aby nie doszło do naruszenia ciągłości władzy prezydenta Rzeczypospolitej Polskiej.  Proszę państwa, musimy dzisiaj patrzeć w przyszłość. Do dzisiaj w Polsce wykonaliśmy ok. 27 mln szczepień.    To wciąż niewystarczająca liczba, zgoda.  Potrzebujemy systematycznej, wytężonej i spokojnej pracy w kluczowych dla nas wszystkich kwestiach. Potrzebujemy brania za Polskę odpowiedzialność. O tę odpowiedzialność apeluję dzisiaj do całej  opozycji. Chodzi o każdy z tematów dotyczących bezpieczeństwa Polski i Polaków    Możemy różnić się poglądami, natomiast w kwestiach fundamentalnych dla naszego państwa cała  klasa polityczna powinna wznieść się ponad własne  interesy.    Przygotowanie i przeprowadzenie bezpiecznych dla  Polaków wyborów prezydenckich w zeszłym roku było  właśnie takim przedsięwzięciem.   

Dariusz Olszewski
Panie Marszałku! Wysoki Sejmie! Naród, który  nie szanuje swej przeszłości, nie zasługuje na szacunek teraźniejszości i nie ma prawa do przyszłości –  mówił marszałek Józef Piłsudski. 76 lat temu 21 czerwca 1945 r. 16 przywódców Polskiego Państwa Podziemnego z gen. Okulickim na czele usłyszało wyrok  wydany w pokazowym procesie w Moskwie. Po bezprecedensowym porwaniu przez NKWD w marcu  1945 r. przywódcy podziemnej Polski zostali przewiezieni do Moskwy i osadzeni w więzieniu na Łubiance.  Przez kolejne 3 miesiące byli tam intensywnie przesłuchiwani w ramach przygotowania do pokazowego  procesu. Proces rozpoczął się 18 czerwca, odbywał się według wzorów radzieckich, które nie miały oczywiście  nic wspólnego z procesem sądowym znanym z zasad  demokratycznego państwa. Był on jawnym pogwałceniem międzynarodowych umów, które nie uznają  sądzenia władz państwowych jednego państwa przez  organa sądowe innego państwa na mocy jego przepisów prawnych. W akcie oskarżenia sformułowanym na podstawie  radzieckiego kodeksu karnego Polakom zarzucono  nielegalną działalność w Armii Krajowej, radzie ministrów i Radzie Jedności Narodowej oraz przygotowywanie i dokonywanie na tyłach Armii Czerwonej  aktów dywersji i zabójstw członków radzieckich sił  zbrojnych, utrzymywanie na tyłach wojsk radzieckich nielegalnych radiostacji i dopuszczanie się innych czynów przestępczych. A dodatkowo gen. Okulicki został oskarżony o szpiegostwo i kierowanie  wywiadem na tyłach Armii Czerwonej. Na koniec prokurator gen. Afanasjew wygłosił  mowę oskarżycielską, w której nakreślił stalinowską  wizję historii Polski. Stwierdził, że proces podsumował zbrodniczą działalność reakcji polskiej, która  walczyła w ciągu wielu lat przeciwko Związkowi Radzieckiemu i zaprzedała interesy swego narodu. Akt  oskarżenia był więc jasnym stwierdzeniem, że władze polskie niezależne od Moskwy są nielegalne,  a przyszła Polska ma być krajem zależnym od ZSRR.  21 czerwca 1945 r. o godz. 16.30 gen. Wasilij Ulrich  odczytał wyrok wydany przez Kolegium Wojskowe  Najwyższego Sądu ZSRR. Na karę więzienia od 4 miesięcy do 10 lat skazano 12 oskarżonych. Gen. Leopolda Okulickiego skazano na 10 lat, Jana Stanisława  Jankowskiego na 8 lat, Adama Bienia na 5 lat. Trzech  uniewinniono, a Antoniego Pajdaka skazano w odrębnym procesie na 5 lat więzienia. Trzech zaaresztowanych nigdy nie wróciło do Polski. W więzieniu zmarli:  gen. Leopold Okulicki, Jan Stanisław Jankowski i Stanisław Jasiukowicz. Czwarty – Kazimierz Pużak  zmarł w więzieniu już po powrocie do Polski. Po odbyciu kary część skazanych wróciła do kraju, część zaś  udała się na emigrację. Wysoki Sejmie! Cześć i chwała bohaterom, którzy  życie za wolną Polskę oddali. Dziękuję.  

Anna Dąbrowska-Banaszek
Panie Marszałku! Wysoki Sejmie! 23 czerwca 1943 r.  na Zamojszczyźnie rozpoczął się drugi etap akcji wysiedleńczo-pacyfikacyjnej. Akcja Werwolf – akcja  Wilkołak – została przeprowadzona przez Niemców  w czerwcu i sierpniu 1943 r. Podczas niej wysiedlono  30–60 tys. Polaków ze 171 wsi. Przesiedlenia w ramach akcji Werwolf były najbrutalniejszymi działaniami niemieckiej administracji na tym terenie i miały na celu całkowite oczyszczenie terenu z Polaków  pod niemiecką i ukraińską kolonizację. Akcja była  

Mieczysław Baszko
Panie Marszałku! Wysoka Izbo! Obchodzimy dzisiaj Dzień Służby Publicznej. To święto obchodzone  corocznie właśnie 23 czerwca, ustanowione przez Zgromadzenie Ogólne ONZ w dniu 20 grudnia 2002 r.  Pierwsze obchody odbyły się w 2003 r.  Obchody dnia mają na celu podkreślenie znaczenia usług publicznych i osiągnięć służby na rzecz  społeczności oraz jej działalności dla rozwoju gospodarczego, demokracji i pokoju na całym świecie. Ten  dzień ma służyć docenieniu pracy służby publicznej  i zachęceniu młodych ludzi do rozpoczęcia kariery  w sektorze publicznym.  Sektor publiczny to ogół podmiotów gospodarki  narodowej grupujących własność państwową, własność  jednostek samorządu terytorialnego lub samorządowych osób prawnych oraz własność mieszaną z przewagą kapitału podmiotów sektora publicznego. Aktywność sektora publicznego opiera się przede wszystkim na zapewnieniu obywatelom pomocy społecznej,  gwarantowaniu bezpieczeństwa narodowego, planowaniu zagospodarowania przestrzeni.  W Dniu Służby Publicznej wszystkim osobom zatrudnionym w tym sektorze życzę dużo sił, wytrwałości, empatii dla innych, realizacji wielu przedsięwzięć dla dobra ludzi.  

Sylwester Tułajew
Szanowny Panie Marszałku! Wysoka Izbo! 26 czerwca obchodzić będziemy piękną rocznicę, 38. rocznicę  śmierci wyjątkowej osoby, szczególnej osoby, wielkiego  patrioty, wielkiego bohatera. Po raz kolejny wspominam  żołnierza niepodległości, wyjątkową osobę dla mnie osobiście, ale przede wszystkim wyjątkową osobę z punktu  widzenia odzyskanej niepodległości. 26 czerwca mija 38.  rocznica śmierci mojego pradziadka, starszego ogniomistrza Pawła Tułajewa, żołnierza niepodległości.  Paweł Tułajew wstąpił do I Brygady Legionów Polskich Józefa Piłsudskiego 5 sierpnia 1915 r. Rozpoczął  służbę w 7. pułku piechoty, a następnie w roku 1916,  po jego rozwiązaniu, rozpoczął służbę i dalej działał,  dalej walczył w 5. pułku piechoty. W roku 1917, wtedy  kiedy przyszedł czas kryzysu przysięgowego, za namową Józefa Piłsudskiego odmówił złożenia przysięgi  na wierność cesarza Wilhelma II. To spowodowało, że  16 lipca 1917 r. został internowany, najpierw w Szczypiornie, a następnie w Beniaminowie. Został zwolniony z ośrodka internowania 25 października 1918 r. Powrócił do Lublina, ale nie zamknął się w swoim domu. Nie ukrył się, ale dalej  walczył. Dalej walczył o wolną i niepodległą Polskę.  Brał udział w rozbrojeniu Austriaków w Lublinie,  a następnie, po kilku dniach, tj. 14 listopada 1918 r.,  wyruszył na front wschodni, ażeby walczyć o wschodnią granicę Rzeczypospolitej. Podobnie jak w Legionach Polskich Józefa Piłsudskiego, również podczas  tej wojny polsko-bolszewickiej brał udział we wszystkich walkach, we wszystkich bitwach. Został ranny  pod Magierowem. 

Anna Dąbrowska-Banaszek
Wspominam rok 1932, kiedy to żołnierz niepodległości, starszy ogniomistrz Paweł Tułajew został  odznaczony przez prezydenta Rzeczypospolitej Ignacego Mościckiego Krzyżem Niepodległości za pracę  w dziele odzyskania niepodległości. Paweł Tułajew  został również odznaczony Medalem Dziesięciolecia  Odzyskanej Niepodległości, a także Medalem Pamiątkowym za Wojnę 1918–1921. Paweł Tułajew został również odznaczony Odznaką „Za wierną służbę”. Jest to odznaka I Brygady Legionów Polskich  Józefa Piłsudskiego. Prawdopodobnie została mu  wręczona osobiście przez Józefa Piłsudskiego. Został  również odznaczony odznaką za Szczypiorno oraz  Odznaką Pamiątkową Więźniów Ideowych. Kolejny raz z ogromną dumą, jako prawnuk żołnierza niepodległości, starszego ogniomistrza Pawła  Tułajewa, wspominam tego niezwykłego człowieka,  mojego pradziadka, który walczył o wolną Polskę,  który tak pięknie wpisał się w dzieło odzyskania niepodległości. Zostało to potwierdzone poprzez te odznaczenia, które w kolejnych latach otrzymywał. Jestem niezwykle dumny, że dziś jako prawnuk  tak wielkiego patrioty i żołnierza niepodległości, jako  poseł Rzeczypospolitej Polskiej mogę mówić o moim  pradziadku, o żołnierzu niepodległości z tego miejsca, z trybuny sejmowej. Cześć jego pamięci!  

Anna Ewa Cicholska
Dziękuję. Szanowny Panie Marszałku! Wysoka Izbo! 20 czerwca br. w mojej rodzinnej miejscowości Lekowo w powiecie ciechanowskim uroczyście odsłonięto miejsce  pamięci 17-letniego Adama Rzewuskiego, ps. „Burza”.  Pamięć Adasia Rzewuskiego jest wciąż żywa wśród  mieszkańców naszej okolicy. W ostatni dzień marca 1944 r. w trakcie wykonywania przez Adama powierzonego mu zadania doszło  do wymiany ognia z niemieckim patrolem. Zastrzelony został niemiecki żandarm. Niestety, ciężko rannego Adasia zabrano na miejscowy posterunek w Lekowie. Adam, po brutalnym przesłuchaniu przez  gestapo, zdawał sobie do końca sprawę z beznadziejnego położenia. Nie wydał jednak nikogo. Do dnia  dzisiejszego nie wiadomo, co Niemcy zrobili z ciałem  bohaterskiego żołnierza. W pobliżu leśniczówki Klin znajduje się głaz narzutowy z mosiężną tablicą położony we wrześniu  1969 r. „Tu 31 marca 1944 r. padł w walce Adaś Rzewuski, ps. „Burza”. Ujęty przez gestapo, zmarł następnego dnia po torturach w Lekowie.” Tablicę tę  ufundowało Towarzystwo Miłośników Ziemi Ciechanowskiej. Członkowie towarzystwa od wielu lat organizują uroczystości rocznicowe w tym miejscu z udziałem rodzin kombatantów, oficjalnych delegacji władz  państwowych i samorządowych oraz mieszkańców  gminy. W uroczystościach biorą licznie udział uczniowie naszych szkół i harcerze. Teraz w Lekowie dzięki inicjatorom, tj. pani wójt  i radnym gminy Regimin, szczególnie dzięki radnemu panu Mariuszowi Barańskiemu, została ufundowana tablica w pobliżu miejsca, gdzie Adam Rzewuski był torturowany i gdzie zmarł. Jest ona wyrazem  naszej wdzięczności i szacunku do bohaterów tamtych dni. Oddajemy hołd młodemu człowiekowi, młodemu żołnierzowi Armii Krajowej, który dla ukochanej, najjaśniejszej Rzeczypospolitej oddał to, co miał  najcenniejszego – własne życie. Niezwykle wzruszający był program patriotyczny  w wykonaniu dzieci ze szkoły podstawowej w Regiminie. To niezwykle budujące, że dzięki pracy nauczycieli dzieci i młodzież czynnie uczestniczą w takich wydarzeniach. Poznają nie tylko historię, ale jednocześnie prawdziwy sens patriotyzmu. Postawa i oddanie  ich kolegi sprzed ponad 70 lat daje im powód do dumy.  Dziękuję.   

Małgorzata Chmiel
Panie Marszałku! Wysoka Izbo! Prawie 80% lasów w Polsce administrują Lasy Państwowe. To jest  największy obszarnik współczesnej Europy. Mieszkańcy zwracają uwagę na zintensyfikowaną w ostatnich latach wycinkę lasów. Te zalegające drzewa  budzą grozę u wielu. Bardzo ważna jest ochrona lasów aglomeracji miejskich, parków krajobrazowych  i trzeba ograniczyć pozyskiwanie tego drewna na cele  komercyjne, tylko zostawić, jeśli chodzi o parki krajobrazowe i lasy aglomeracji miejskich, na cele pielęgnacyjne. Prace leśne, w tym wycinka drzew, wykonywane  są w oparciu o tzw. plan urządzenia lasu, który jest  przygotowywany raz na 10 lat. Jednak polskie prawo  nie daje społeczeństwu możliwości zaskarżenia tych  dokumentów, a co za tym idzie – pozbawia obywateli  realnego wpływu na funkcjonowanie tych lasów. Na  ten problem zwróciła uwagę Komisja Europejska,  zalecając wprowadzenie do polskiego systemu prawnego możliwości zaskarżenia właśnie tego planu  urządzenia lasu. 

Sylwester Tułajew
Komisja Europejska wobec 2-krotnej odmowy na  interwencję w tej sprawie polskiego rządu skierowała przeciwko Polsce w grudniu 2020 r. sprawę do Trybunału Sprawiedliwości Unii Europejskiej. Ja byłam  2-krotnie, składając tzw. interwencję poselską u premiera Morawieckiego i u ministra Szymańskiego,  który odpowiada za sprawy europejskie w tej sprawie,  o udostępnienie dokumentów i korespondencji między polskim rządem a Komisją Europejską. Dokumentów tych mi nie udostępniono. Będę próbowała  do skutku. Szanowni Państwo! PiS straszył kiedyś wyimaginowaną prywatyzacją przez rząd PO–PSL Lasów  Państwowych, a sam zrobił z nich prywatny folwark,  w którym rządzą ludzie niestety od pana Zbigniewa  Ziobry. Dziękuję.  

Grzegorz Rusiecki
Szanowny Panie Marszałku! Wysoka Izbo! 65 lat  temu, 28 czerwca 1956 r., w Zakładach Hipolita Cegielskiego, wówczas noszących nazwę im. Józefa Stalina w Poznaniu, wybuchł pierwszy w PRL strajk  generalny, który przerodził się w demonstracje uliczne krwawo stłumione przez wojsko i milicję. Historię poznańskiego Czerwca zna wiele osób,  chciałbym jednak dziś zwrócić uwagę i oddać hołd  i najwyższy szacunek adwokatom, niezłomnym obrońcom uczestników tamtych wydarzeń. Tego zadania  podjął się m.in. adwokat dr Stanisław Hejmowski,  który na sali sądowej oskarżył władze państwowe  o wywołanie demonstracji i śmierć ofiar.  Adwokat Stanisław Hejmowski urodził się 22 czerwca 1900 r. w Lipawie w Kurlandii. W 1924 r. ukończył  prawo na Uniwersytecie Warszawskim, a w 1928 r. zdał  egzamin sędziowski i rozpoczął pracę jako asesor, a następnie prokurator Sądu Okręgowego w Poznaniu. W roku 1930 został wpisany na listę adwokatów.  W roku 1946 wraz z adwokatem Janem Kręglewskim  podjął się obrony z urzędu Namiestnika Rzeszy  w Kraju Warty Arthura Greisera. Zanim się zgodził,  dwukrotnie odmawiał, tłumacząc to osobistymi krzywdami, takimi jak wypędzenie z Poznania w 1939 r.  czy śmiercią dwóch braci. Największą sławę i miejsce w historii przyniosła  mu jednak wspomniana już obrona protestujących  na poznańskich ulicach w czerwcu 1956 r. Podczas  procesu wykazał się niezłomnością charakteru, talentem prawniczym i krasomówczym. W mowie końcowej mówił: Każdy wyrok jest wyrokiem ostatnim  dla sędziów, którzy go wydali. Oskarżeni mają dalsze  instancje, sędziowie nie mają żadnych i dlatego przed  zapadnięciem tej dla was, panowie sędziowie, nieodwołalnej decyzji niech nastąpi godzina wielkiego  duchowego skupienia. Wniknijcie w głąb swoich serc,  w głąb swoich sumień, a wówczas przed waszymi, panowie sędziowie, oczami niechaj załopocze sztandar  biało-czerwony trzymany w rękach polskiego dziecka. Jego mowa obrończa przeszła do historii, a jego  obywatelska niezłomność i profesjonalna wirtuozeria  prawnicza w znacznym stopniu przyczyniły się do  wycofania komunistycznej władzy z odwzorowanych  sowieckich procesów pokazowych.  Od końca lat 40. mec. Hejmowski był obiektem  zainteresowania UB. Inwigilacja nasiliła się w marcu 1956 r. Po procesie robotników stał się jednym  z głównych celów Urzędu Bezpieczeństwa. W 1961 r.  przesłuchano większość jego dotychczasowych klientów. W lipcu 1961 r. na podstawie decyzji ministra  sprawiedliwości zawieszono go w wykonywaniu obowiązków zawodowych, jednocześnie w mediach rozpoczęła się nagonka na adwokata Hejmowskiego. Media państwowe donosiły, że zawyżał opłaty adwokackie i przyjmował łapówki. Wydział Finansowy  Rady Narodowej podjął decyzję o domiarze podatkowym, co doprowadziło Hejmowskiego do utraty całego majątku. Odebrano mu również prawo patronatu,  prowadzenia szkolenia dla aplikantów i ich egzaminowania. Zawieszenie wygasło w maju 1963 r., jednak mec. Hejmowski nie wrócił już do czynnej pracy. Zmarł 31 maja 1969 r. w Poznaniu. Pochowany  jest na cmentarzu Junikowskim. W 2001 r. Prezydium Naczelnej Rady Adwokackiej przyznało mu pośmiertnie odznakę „Adwokatura Zasłużonym”, a w 50. rocznicę wydarzeń czerwcowych nadano jednej z poznańskich ulic jego imię.  W 2006 r. został pośmiertnie odznaczony Krzyżem  Komandorskim Orderu Odrodzenia Polski. W 2010 r.  w Poznaniu odsłonięto pomnik Adwokatów Czerwca ’56.  Napis na pomniku brzmi: „Adwokatom niezłomnym  obrońcom w procesach czerwca 1956 i procesach politycznych”.  W świetle dość zgodnej opinii liderami wśród licznej ławy obrończej oprócz dr. Stanisława Hejmowskiego byli także adwokaci Gerard Kujanek, Michał  Grzegorzewicz czy Janusz Waliszewski. Zwłaszcza  w tym szczególnym czasie także im należy się najwyższy szacunek i pamięć. Niezależna adwokatura wtedy i dziś to gwarancja  praw i wolności obywatelskich. Dziękuję. 

Waldemar Andzel
Panie Marszałku! Wysoka Izbo! Mam oświadczenie na temat działań Wojsk Obrony Terytorialnej  w ostatnich dniach.  Chciałbym wyrazić najszczersze uznanie dla działań żołnierzy Wojsk Obrony Terytorialnej w ostatnich dniach. Żołnierze pomagają pogorzelcom w Białej Błotnej: porządkują teren pogorzeliska, zajmują  się dystrybucją środków pierwszej potrzeby i żywności. Dziękuję, że jesteście wsparciem dla mieszkańców, których dotknęła przeogromna tragedia. Jednocześnie żołnierze WOT działają w Poznaniu. W zalanym szpitalu klinicznym przenoszą pacjentów i przygotowują placówkę do otwarcia.  Wojska Obrony Terytorialnej okazały się niesamowicie pomocne w trakcie pandemii koronawirusa.  Żołnierzy było widać wszędzie: w szpitalach, w domach  pomocy społecznej i w punktach szczepień. Pojawia  się pytanie: Co w tym czasie zrobiły osoby, które  twierdziły, że Wojska Obrony Terytorialnej są niepotrzebne? Dziękuję za uwagę. 

Stanisław Bukowiec
Panie Marszałku! Wysoka Izbo! 8 lat temu, 23 czerwca 2013 r. kopalnia soli w Bochni została wpisana na  listę światowego dziedzictwa UNESCO. Tym samym  została doceniona unikatowość oraz naturalne i unikalne wnętrze bocheńskiej żupy.  To najstarszy zakład wydobywczy w Europie, który działał nieprzerwanie od 1248 r. do początku lat  90. XX w. W początkowym okresie, jako przedsiębiorstwo królewskie, przynosił olbrzymie dochody. Należy podkreślić, iż sól była wówczas towarem strategicznym królestwa, który odpowiedzialny był za 25%  jego przychodów. To właśnie sól sfinansowała polską  rewolucję Kazimierza zwanego później Wielkim.  W XV w. i XVI w. nastąpił znaczący rozwój kopalni,  która zatrudniała w tym czasie blisko 500 osób.  W XVII w. za przyczyną wojen, m.in. potopu szwedzkiego, a w ich następstwie upadku gospodarczego,  nastąpiło zahamowanie rozwoju przedsiębiorstwa.  Po roku 1771 kopalnia wraz z miastem znalazła się  w zaborze austriackim. Powstały wówczas nowe szyby i nowe pokłady. Kopalnia funkcjonowała także po  odzyskaniu przez Polskę niepodległości, choć w XX w.  następowało sukcesywne zmniejszanie wydobycia  soli ze względu na jej opłacalność. W 1981 r. kopalnię  wpisano do rejestru zabytków, natomiast w 1990 r.  zaprzestano przemysłowego wydobycia soli. Od tej  pory rozpoczął się dla tego najstarszego zakładu wydobywczego nowy, trwający do dziś rozdział działalności związanej z turystyką. Produkcja soli sprawiła, iż Bochnia stała się jednym z najważniejszych ośrodków gospodarczych średniowiecznej Małopolski. Niemal w każdym stuleciu  dawał się odczuć jej wyraźny wpływ nie tylko na rozwój ekonomiczny miasta i jego okolic, ale również na  rozwój przemysłu i transportu. Była ważnym motorem przemian przestrzennych, funkcjonalnych, społecznych i kulturowych. Wieże wyciągowe szybów  Campi, Sutoris i Trinitatis, a także inne obiekty naziemne żupy do dzisiaj kształtują krajobraz Bochni.  Salinarna przeszłość miasta znajduje swoje odbicie  również w charakterystycznym i oryginalnym nazewnictwie ulic.  To właśnie w bocheńskiej kopalni starano się unowocześnić metody wydobywcze, wprowadzając nierzadko nowatorskie rozwiązania techniczne, jak  choćby kieraty, których używano jako maszyny wyciągowe, a w 1930 r. zainstalowana została maszyna  parowa wyprodukowana w roku 1909 w Hucie Laura  w Chorzowie. Doskonale zachowaną można ją podziwiać również dziś.  Obecnie kopalnia soli w Bochni jest prawdziwą  perłą wśród zabytków południowo-wschodniej Polski. Jest bardzo autentyczna, a wobec braku muzealnego charakteru sprawia wrażenie niedawno zakończonej produkcji, co w połączeniu z multimedialnymi hologramami stwarza bardzo ciekawy efekt.  Dużym zainteresowaniem cieszy się także podziemna przeprawa drewnianymi łodziami, przejazd kolejką górniczą czy zjazd 140-metrową zjeżdżalnią. Warto w tym miejscu podkreślić, iż przebywanie w wyjątkowym mikroklimacie podziemnych wyrobisk  niweluje objawy alergii oraz korzystnie wpływa na  stan zdrowia osób z chorobami dróg oddechowych. Dzisiejsza rocznica jest okazją do podziękowań  wszystkim tym, którzy przyczynili się do wpisania  kopalni na listę światowego dziedzictwa UNESCO.  Jako poseł ziemi bocheńskiej nie kryję zadowolenia  i radości z posiadania na moim terenie takiej wartości kulturowej i historycznej. Dziękuję również rządowi Zjednoczonej Prawicy za dotychczasowe wspieranie działalności bocheńskiej kopalni i proszę o dalsze wsparcie, szczególnie w kontekście trwającej  pandemii, która na wiele miesięcy zahamowała ruch  turystyczny, a tym samym znacząco obniżyła przychody kopalni. Dziękuję bardzo.  

Jan Szopiński
Panie Marszałku! Wysoka Izbo! Pod hasłami  sprzeciwu wobec planowanego przez ministra edu-kacji i nauki upartyjnienia polskich szkół i destrukcji  oświaty protestują dzisiaj nauczyciele, pedagodzy,  starsi uczniowie, rodzice, aktywiści oświatowi i samorządowcy z całej Polski. Protestują, bo szkoła ma  kluczowy wpływ na przyszłość młodych ludzi. Kształtuje ich osobowość, rozwija zainteresowania i pasje.  Warunkiem nowoczesnej europejskiej szkoły są nowoczesne obiekty, programy, a także pedagodzy, pasjonaci, jest też indywidualne podejście do ucznia, nowoczesne metody nauczania, uczenie dzieci i młodzieży  tolerancji wobec rówieśników o różnych kolorach skóry, wierzących w różnych bogów lub niewierzących,  a także o różnych orientacjach seksualnych w czasie  wchodzenia w dorosłość. Janusz Korczak napisał: „Wszystkie dzieci są dziećmi bożymi”. Nie wiedział niestety, że niektóre dzieła  boże nie spodobają się niektórym politykom Prawa  i Sprawiedliwości. Wiadomo, że na jakość nauczania  i wychowania w polskich szkołach szczególny wpływ  mają twórczy i odważni dyrektorzy, cieszący się poparciem rodziców i zaufaniem samorządów. Żadnego  wpływu nie ma natomiast minister edukacji i jego  kuratorzy, którzy, jak pokazuje przykład olsztyński  czy krakowski, są czynnymi politykami i partyjnymi  funkcjonariuszami, a nie pedagogami rozumiejącymi  szkołę i uczniów. Dlatego parlamentarzyści Lewicy i społeczność  szkolna wielu placówek z oburzeniem przyjęła informację o planach ministra Czarnka i ministra Piontkowskiego zastąpienia takich właśnie twórczych i kompetentnych dyrektorów aktywistami i marionetkami lokalnych struktur Prawa i Sprawiedliwości czy partii  satelickich. Jeżeli nowe przepisy oświatowe wejdą w życie, to właśnie politycy PiS z polskich wsi i miast będą  mieli decydujący głos przy wyborze dyrektora szkoły.  Nawet gdyby nie zgadzały się z tym organy prowadzące, rady pedagogiczne, rodzice czy niezależne od rządu  związki zawodowe. Prosta stąd droga do mianowania  na dyrektorów szkół typowych osób miernych, biernych, ale politykom wiernych. To także pokusa dla politycznych kuratorów, by łatwo i szybko odwołać każdego, kto nie spodoba się lokalnych politykom, rodzinom polityków czy proboszczom. Tym samym gmina  będzie organem prowadzącym jedynie z nazwy, a dyrektor będzie dyrektorem bez samodzielności programowej, organizacyjnej i decyzyjnej.  Dlatego polscy samorządowcy i cała społeczność  szkolna apelują do pana ministra Czarnka o opamiętanie i zaniechanie destrukcji polskiej oświaty, bo ze  szkołą jest tak jak z lasem – spalić i zniszczyć łatwo,  ale zniszczenia odbudowuje się latami. A często wcale nie daje się odbudować tego, co pochopnie zniszczono. Dziękuję bardzo. 

Mieczysław Kasprzak
Dziękuję bardzo.  Panie Marszałku! Panie Ministrze! Wysoka Izbo!  W ostatnich kilku latach obserwujemy dynamiczny  rozwój mikroinstalacji związanych z instalacją paneli  fotowoltaicznych. Wiele na to się złożyło: przede wszystkim dobre wsparcie, które dzisiaj mamy, ale również  zmiana przepisów w zakresie możliwości instalowania  na dachach, na ziemi, przy zaniżonym VAT.  I co się dzieje? Rząd chwali się, jak wspaniały  mamy przyrost, jeżeli chodzi o mikroinstalacje, że  jest już 0,5 mln odbiorców energii wyprodukowanej  przez prosumentów. Natomiast z dnia na dzień dowiadujemy się o szokowych zmianach w tym zakresie. Otóż taryfy, forma rozliczenia związana z net  meteringiem, który pozwalał na upust i korzystanie,  bilansowanie tej wytworzonej energii elektrycznej,  ma być zamieniona na taryfy stałe, bardzo niekorzystne dla odbiorców. Chcę przypomnieć, że taryfy stałe były już w 2015 r.  uchwalone przez Sejm. Wtedy uznano – to już było  za rządów PiS-u – że są one niewłaściwe i trzeba je  zmienić, bo są niezgodne z prawem europejskim.  W tej chwili dowiadujemy się, że to, co jest, musi być  zmienione, dlatego że Unia Europejska żąda od nas  takich zmian. Jakie skutki tego będą? Ogromne, niekorzystne  – przede wszystkim dla tych, którzy zamierzali inwestować w produkcję własnej energii elektrycznej. Ale  – powstały tysiące miejsc pracy. Ten dynamiczny rozwój spowodował, że w wielu miejscowościach, w wielu powiatach, gminach powstawały firmy, fachowcy  szkolili się. I to jest widoczne, to daje określony efekt.  Moje pytanie: Jaki cel ma rząd? Czy rzeczywiście  chce zablokować rozwój energii odnawialnej w odniesieniu do prosumentów? Co za tym stoi? Bo są takie  pogłoski, że to firmy, spółki Skarbu Państwa zazdroszczą, powiem wprost, prosumentom, że oni coś  tam zarabiają na tym. To są drobne pieniądze – mniej  płacą za prąd – ale proszę popatrzeć, jakie pieniądze  trzeba zainwestować, bo te inwestycje są bardzo kosztowne. Więc tutaj jest takie działanie, które zaskakuje wszystkich, bez uprzedzenia, wbrew  tej  teorii, która była do tej pory głoszona, że właśnie  trzeba wspierać prosumencką produkcję, bo nagle  Polacy dowiadują się, że to wszystko ma być wyciszone. Jaka jest tego przyczyna, panie ministrze? Dziękuję bardzo. 

Jan Łopata
Bardzo dziękuję. Szanowny Panie Marszałku! Wysoka Izbo! Panie  Ministrze! Stwierdził pan, że nie jest intencją rządu  ograniczanie rozwoju dziedziny OZE. Ja nawet jestem w stanie w to uwierzyć, natomiast przywołuję  tutaj przysłowie, że dobrymi intencjami jest wybrukowany pewien przybytek. I po to wywołujemy ten  

Arkadiusz Mularczyk
Bardzo dziękuję.  Panie Marszałku! Panie Ministrze! Wysoka Izbo!  Budowa i przebudowa drogi DK75 na odcinku Brzesko – Nowy Sącz jest dla mieszkańców Małopolski,  w szczególności południowej Małopolski, niekończącą się powieścią o projektach, planach, o analizowaniu kolejnych przebiegów. To też było podstawą tego,  że na początku tej kadencji Sejmu z uwagi na przeciągające się prace został powołany zespół parlamentarny, którego celem było właśnie monitorowanie  prac nad przebiegiem sądeczanki. Nie tak dawno  odbyło się spotkanie w Generalnej Dyrekcji Dróg  Krajowych i Autostrad w sprawie tego, na jakim etapie znajduje się ta inwestycja. Trzeba podkreślić, że  mamy, jako parlamentarzyści z Małopolski, poczucie,  że te prace trwają zbyt długo. Niestety wielkie analizy, które są realizowane – przeanalizowano 1800 km  w 26 różnego rodzaju projektach – doprowadziły do  sytuacji, w której mamy na dzisiaj trzy proponowane  przebiegi trasy. W przypadku jednej z nich jest ostry  opór dwóch gmin. Przypomnę, że ta droga ma przebiegać przez gminy: Brzesko, Gnojnik, Czchów, Łososina Dolna, Chełmiec i Nowy Sącz. Słyszymy o wielkich protestach w dwóch gminach – w Gnojniku  i w Czchowie. Obawiamy się, że ta sytuacja może  prowadzić do dalszego przeciągania projektowania  tej inwestycji, do dalszych problemów, później protestów, które w konsekwencji doprowadzą do tego, że  po prostu cały czas będziemy mówić o tej drodze,  natomiast w praktyce ta inwestycja będzie się przeciągała w czasie.  

Jan Łopata
Dlatego też mam po raz kolejny – bo ja już w tej  sprawie interpelowałem, pytałem dziesiątki razy,  można powiedzieć, podobnie jak też wielu innych parlamentarzystów z Małopolski i Sądecczyzny – prośbę,  pytanie: Jaka jest dzisiaj perspektywa na to, że te  trzy projekty będą poddane dalszym procedurom?  Jakie są terminy? Jak ministerstwo i generalna dyrekcja dróg krajowych  widzą dalszy przebieg tej inwestycji w czasie? Dziękuję bardzo. 

Arkadiusz Mularczyk
względu na epidemię COVD-19 był w tej mierze bardzo trudny, ale zarówno zamawiający, czyli Generalna Dyrekcja Dróg Krajowych i Autostrad, jak i wykonawcy, nasi partnerzy biznesowi, poradzili sobie  w tym trudnym okresie i ta sytuacja nie miała radykalnie negatywnego wpływu na proces inwestycyjny.  Mogę powiedzieć, że więcej szkód poczyniła bardzo  długa i ostra w tym sezonie zima. Tak że radzimy  sobie w tych trudnych momentach pandemicznych  i robimy wszystko, aby proces inwestycyjny nie był  zakłócony. Dziękuję bardzo.  Bardzo dziękuję. Bardzo się cieszę, panie ministrze, co oczywiście  przyjmuję też z satysfakcją, że sprawa sądeczanki jest  sprawą priorytetową dla rządu i że rząd pana premiera Mateusza Morawieckiego zabezpieczył te środki,  oczywiście przyjęliśmy to z wielką satysfakcją i radością, że te 3200 mln jest na tę drogę zabezpieczone. Natomiast co do tych poszczególnych terminów,  to tu już moja wiara jest troszeczkę mniejsza, dlatego  że ja o tę drogę pytam już od wielu, wielu lat, te terminy, że tak powiem, się przesuwają i jak nie było  wbitej łopaty, tak nie ma. Mam pytanie kluczowe, bo wiemy, że to jest trudna inwestycja, przebiegająca w terenie górskim. Jest  tutaj też w mojej ocenie prawdopodobna pewna obstrukcja niektórych gmin na zasadzie, żeby się nie  udało, być może komuś też na tym zależy. Jakie są  możliwości, panie ministrze, przyjęcia specjalnej  ustawy, specustawy dla sądeczanki? Pytam dlatego,  że nawet wybór jednego z tych trzech wariantów –  wiemy, że jest wariant rekomendowany przez generalną dyrekcję – spotka się z oporem samorządowców  w Czchowie, być może jeszcze w innych gminach, co  znowu może przeciągnąć tę inwestycję. Jakie więc są  możliwości formalnoprawne, panie ministrze, przyjęcia specustawy dla tej inwestycji? Ja jestem już  parlamentarzystą od 15 lat i muszę powiedzieć, że  jest to dosyć długi czas, przyzna pan, pytania o terminy budowy sądeczanki, a jest to, jak wiemy, droga  niezwykle ważna nie tylko dla mieszkańców całego  subregionu, ale też dla wielu turystów, którzy spędzają swoje wczasy zimowe czy letnie w Krynicy,  Piwnicznej, Muszynie czy w całym naszym regionie.  Tak że, panie ministrze, jakie są możliwości stworzenia specustawy, która przyspieszyłaby realizację  tej inwestycji? Dziękuję. 

Krystyna Szumilas
Dziękuję, panie marszałku. Szanowny Panie Ministrze! Na początek dwa cytaty: Wszelka pozaszkolna działalność oświatowa  i wychowawcza oraz inne formy pracy z dziećmi  i młodzieżą podlegają nadzorowi ministra edukacji,  który może ustalić zasady i warunki prowadzenia tej  działalności lub pracy. I drugi cytat: Rodzice i opiekunowie współdziałają ze szkołami i prezydium rad  narodowych w organizowaniu kształcenia i wychowania dzieci i młodzieży. Formy tego współdziałania  określa minister oświaty.  Oba pasują mi jak ulał do pana planów dotyczących zmiany Prawa oświatowego, wystarczy zamienić prezydium rady narodowej na kuratora oświaty.  Czy wie pan, skąd te przepisy? Z ustawy o rozwoju systemu oświaty i wychowania z 1961 r., z czasów  głębokiego komunizmu. Pan chce wprowadzić te przepisy w życie, tak jak w czasach PRL-u. Teraz pan  chce postawić kuratorów oświaty ponad rodzicami,  chce odebrać rodzicom prawa do wychowania swoich  dzieci zgodnie z własnymi poglądami, bo do tego prowadzi pomysł cenzurowania zajęć pozalekcyjnych  przez kuratora oświaty i stawiania go przed rodzicami, ponad rodzicem i bez rodzica. To pan chce zrobić.  Wiemy, na które zajęcia pozwoli pani kurator Nowak,  na te o charakterze religijnym, ale nie pozwoli na te  o konstytucji czy o łamaniu praw człowieka. I jeszcze jeden cytat, panie ministrze: Nauczycielami i wychowawcami mogą być osoby mające odpowiednie kwalifikacje naukowe, zawodowe, pedagogiczne, moralne, ideowe i fizyczne określone przez  ministra oświaty w drodze rozporządzenia. To też  jest cytat z 1961 r. Po to są wam potrzebne przepisy,  które dają kuratorowi większą władzę w komisjach  konkursowych i nie pozwalają na powołanie dyrektora szkoły bez zgody kuratora, żeby objąć rząd dusz  nad nauczycielami, żeby nie pozwolić nauczycielom  na swobodne nauczanie, żeby w szkole panowała tylko ideologia wyznawana przez pana ministra.  Wiem, że pan oskarży Platformę, Koalicję, wszystkich o niecne zamiary, ale rządzicie przez 6 lat i odpowiadacie za ten bałagan edukacyjny, który w tej  chwili jest, i za zmiany, które cofają nas do głębokiego PRL-u. Dlaczego chcecie zabrać rodzicom i nauczycielom swobodę prowadzenia edukacji zgodnie  z ich poglądami, z ich sposobem patrzenia na świat?  Dlaczego chcecie wprowadzić do szkół tylko jedną  ideologię i wziąć edukację pod but? 

Katarzyna Lubnauer
Panie Ministrze! Oczywiście, że są w Polsce rodzice i dzieci, którzy chcą postępować zgodnie z tą samą  ideologią, którą być może wyznaje pan, ale są również  rodzice i dzieci, którzy mają zupełnie inne poglądy na  rzeczywistość, i ci rodzice np. chcieliby, żeby ich dzieci mogły uczestniczyć w edukacji seksualnej. Propozycja, którą wy podsuwacie, bo przecież jest na stronach ministerstwa, to jest propozycja oznaczająca, że  tym rodzicom zabroni się wychowywania dzieci zgodnie z ich ideologią i zgodnie z ich poglądami na rzeczywistość. Wy nie chcecie w ogóle edukacji seksualnej  wpuścić do szkół w momencie, w którym w tej edukacji chciałyby wziąć udział tylko dzieci tych rodziców,  którzy sobie tego życzą. Kolejny przykład. Co ma wspólnego z wolnością  sytuacja, w której religia lub etyka mają być obowiązkowe, przy czym etyki mają uczyć tylko ci nauczyciele, którzy wyjdą z tych placówek, które wy wskażecie? Jaka to jest wolność? To jest wolność między  jednym wychowaniem katolickim albo drugim wychowaniem katolickim. Przy tym katolicyzm, który  pan wyznaje, to jest katolicyzm nie w stylu Franciszka, tylko katolicyzm w stylu szerzenia nienawiści,  ten od Rydzyka.  Jeżeli słyszymy pana wypowiedzi, to wiemy jednoznacznie, że takie zachowania powodują szerzenie  nienawiści i szczucie jednych grup na drugie. Co to  ma wspólnego z wychowaniem dzieci w duchu tolerancji, akceptacji swoich cech, możliwości czucia się  w szkole jak równorzędny partner? Pan mówi, że jest pan przeciwny edukacji inkluzywnej, szkole inkluzywnej. Co to znaczy: inkluzywna? Chodzi o to, żeby każde dziecko w polskiej szkole  czuło się równie dobrze. A pan proponuje, żeby dzielić dzieci na te gorsze i lepsze. Przy czym gorsze to  są te, które nie wyznają tego światopoglądu co pan.   

Daria Gosek-Popiołek
Panie Marszałku! Wysoka Izbo! Panie Ministrze!  Urząd kuratora oświaty to urząd publiczny. Osoba  powołana na to stanowisko powinna stać na straży  dobra uczniów i uczennic, nauczycieli i nauczycielek,  wspierać szkoły i rodziców. Źle jest, kiedy ta misja  zostaje przesłonięta przez jakiś rodzaj fanatyzmu.  Ale tak właśnie jest niestety w przypadku małopolskiej kurator oświaty pani Barbary Nowak, której  praca w kuratorium najwyraźniej pomyliła się z pracą w kurii. Swój autorytet urzędnika państwowego  wykorzystuje do kolejnych występów w mediach, publikowania skandalicznych oświadczeń, w których  atakuje mniejszości. Oskarża organizacje równościowe o deprawację dzieci. Mówi zupełnie krzywdzące  i nieprawdziwe bzdury o seksualizacji dzieci czy ideologii gender. Znamy tę stronę aż za dobrze. Jako  posłanka z Małopolski znam także działalność pani  kurator z innej strony. Po każdym tego typu jej występie przychodzą do mnie młode osoby, nastolatki  i ich rodzice przerażeni tym, co pisze i mówi pani kurator. Nastolatki zbierają podpisy pod petycją z prośbą o jej odwołanie, organizują protesty, a ich rodzice  składają skargi do wojewody. Ta krucjata przeciwko dzieciom i rodzicom przybiera coraz żałośniejsze tony, tak jak ostatnie ściganie jednej ze szkół za udział w lekcji na temat konstytucji. To nie tylko ośmieszanie urzędu, ale też rejterada przed podstawowymi obowiązkami, bo zapewne łatwiej jest być gwiazdą na Twitterze czy w mediach społecznościowych, niż działać na rzecz uczniów  czy uczennic bez względu na ich orientację, na ich  tożsamość płciową czy poglądy.  Chciałabym także zapytać pana ministra, skoro  wiemy też, że pani kurator Nowak doskonale czuje  się w funkcji inkwizytora, czy prawdą jest to, że olbrzymią część, prawie połowę, wszystkich toczących  się wobec nauczycieli i nauczycielek w Polsce postępowań wszczęła właśnie pani kurator Nowak. Ile z nich  jest tylko i wyłącznie sposobem na dyscyplinowanie  małopolskich nauczycieli i nauczycielek, dyrektorów  i dyrektorek? Ile z tych spraw kończy się umorzeniem  w Ministerstwie Edukacji i Nauki? Chciałabym także przypomnieć, że rodzice zgodnie  z konstytucją mają prawo do zapewnienia dzieciom  wychowania i nauczania moralnego i religijnego zgodnie ze swoimi przekonaniami. Nikt, żaden uczeń i żadna uczennica, nie może być zmuszany do uczestniczenia w praktykach religijnych. Pani kurator Nowak nie  tylko nie podejmuje żadnych działań na rzecz wspierania tych rodziców i uczniów, którzy domagają się  realizowania tego prawa, ale wprost działa na ich niekorzyść. Czy szkoła szczująca na dzieci wychowywane  przez dwie mamy, szkoła zmuszająca do praktyk religijnych, szkoła dyskryminująca ucznia geja czy osobę transpłciową, strasząca nauczycieli i nauczycielki  dyscyplinarką, szkoła, w której kuratorka jest oficerem politycznym, inkwizytorem, jest szkołą, którą  chce wprowadzić pan i pani kurator Nowak? Bo ludzie z przerażeniem patrzą na to, jak zaczyna wyglądać w Polsce system edukacji. Dziękuję. 

Maciej Gdula
Panie Marszałku! Panie Ministrze! No, jestem  naprawdę bardzo zdziwiony, że chwali pan Barbarę  Nowak. Jej działalność uderza w młodzież LGBT, jej  wypowiedzi są nie tylko szeroko komentowane, co  jest oczywiste i jakoś jednak optymistyczne, bo biorąc  pod uwagę skalę oburzenia na jej wypowiedzi, widzę  jakąś szansę na zmianę. Pan jednak wsparł jej wypowiedź tak naprawdę dotyczącą Uniwersytetu Jagiellońskiego i skierował tam pismo domagające się  wyjaśnień w sprawie ankiety, którą przygotował uniwersytet, badając dyskryminację, z jaką być może na  uczelni spotykają się osoby o innej orientacji seksualnej. I  w związku z tym mam pytanie, bo mam  wrażenie, że państwo tworzą taki tandem pogardy,  starają się cały czas znaleźć nowe sposoby na obrażanie osób LGBT. Zapytałem premiera, ale teraz chcę  zapytać pana: Czy pójdzie pan na szkolenie antydyskryminacyjne? Myślę, że po przebyciu tego szkolenia  będzie pan miał trochę więcej wrażliwości i spojrzy na sytuację osób LGBT z innej perspektywy. Dziękuję bardzo. 

Waldemar Andzel
Panie Marszałku! Panie Ministrze! Wysoka Izbo!  Po kilku miesiącach intensywnych prac, wielogodzinnych spotkaniach i negocjacjach została podpisana umowa dotycząca transformacji sektora górnictwa kamiennego. Udało się uzyskać konsensus w kwestii bezpieczeństwa energetycznego Polski i ochrony  pracowników kopalń. Za transformacją energetyczną  podążać będą przekształcenia całych regionów Polski, w tym Śląska. Chciałbym dowiedzieć się: Jakie są podstawowe  założenia umowy społecznej dla Śląska? Dziękuję. 

Grzegorz Matusiak
Dziękuję bardzo.  Panie Marszałku! Panie Ministrze! Wysoka Izbo!  Moje pytanie dotyczy przede wszystkim braci górniczej i jej przyszłości. Ze względu na to, że reforma  górnictwa jest nieunikniona, wiele rodzin górniczych  żyjących na Śląsku z obawą patrzy w przyszłość,  a szczególnie rodzin. Dzisiaj sytuacja dla nich jest  trochę taka niestabilna, w związku z tym wiele pytań, które wpływają do naszych biur poselskich,  przede wszystkim dotyczy tego, czy te reformy, które  będą nieuniknione, ochronią część górnictwa.  Mam też pytanie dotyczące Jastrzębskiej Spółki  Węglowej: Czy reforma restrukturyzacji górnictwa  będzie wpływać stabilnie na funkcjonowanie Jastrzębskiej Spółki Węglowej? Dziękuję bardzo.

Krzysztof Janusz Kozik
Dziękuję. Panie Marszałku! Panie Ministrze! Wysoka Izbo!  Chciałbym zadać pytanie dodatkowe dotyczące relacji  z Komisją Europejską i w związku z tym, że jest to  niezbędne uzgodnienie, chciałbym się dowiedzieć, na  jakim etapie jest złożenie wniosku notyfikacyjnego do  Komisji Europejskiej. Chciałbym również zapytać, czy  będą wspierane czyste technologie zmniejszające emisję CO2 do środowiska, które, jak myślę, są spójne z polityką klimatyczną Unii Europejskiej. Dziękuję. 

Adam Szłapka
Panie Marszałku! Wysoka Izbo! Afera z wyciekiem prywatnych maili ministra Dworczyka to jest  bardzo poważna sprawa i nie można jej w żaden sposób bagatelizować, tak jak dokładnie teraz robi ten  rząd. W związku z tym trzeba odpowiedzieć w sposób  autentycznie jawny na wszystkie pytania, które się  w tej sprawie nasuwają.  Czy osoby, których ta afera dotyczy – w tym przypadku już na pewno minister Dworczyk, premier  Morawiecki, rzecznik rządu – zostały przesłuchane  czy bardziej została przeprowadzona z nimi rozmowa  w celu wykluczenia możliwości szantażu, po to żeby  powiedzieć, jakie treści w tych mailach się pojawiają? Czy ABW zbadało zasięg wycieku? Ile osób korespondowało na tej prywatnej skrzynce z panem ministrem Dworczykiem, jakie to były osoby i jakie pełniły  funkcje oraz jaka była treść tych rozmów? To jest właśnie fundamentalna sprawa, żeby zbadać, jak to jest  groźne z punktu widzenia bezpieczeństwa państwa. Czy została zbadana skala zjawiska korzystania  z prywatnych skrzynek mailowych w pracy służbowej  w rządzie? Bo to jest patologia i z tym trzeba walczyć.  Najprawdopodobniej jest tak, że pół tego rządu korzystało w sprawach służbowych z prywatnych skrzynek  mailowych. I jeszcze jedna ważna sprawa. Skoro premier jednoznacznie stwierdził, że polski rząd został zaatakowany przez obce służby, to czy w tej sprawie zostały  podjęte jakieś działania? Czy został wezwany ambasador do Ministerstwa Spraw Zagranicznych? I na koniec: tej afery by nie było, gdyby ministrowie i członkowie tego rządu z premierem na czele nie  bali się ministra Kamińskiego i tego, że on ich podsłuchuje. Po co budować systemy bezpieczeństwa za  miliony złotych, jeśli wy się boicie tego, że słucha was  i przegląda waszą pocztę minister Kamiński? Zlikwidowaliście w zasadzie politykę zagraniczną, a teraz  tylko dlatego, żeby kontynuować i prowadzić jakieś  rozgrywki partyjne, jesteście w stanie narazić bezpieczeństwo Polski, bo się boicie, że w rozgrywkach  partyjnych minister Kamiński będzie zbierał na was  haki. To jest najpoważniejszy zarzut dla tego rządu.   

Andrzej Gawron
Panie Marszałku! Panie Ministrze! Wysoka Izbo!  Baltic Pipe to inwestycja strategiczna. To 10 mld m3  gazu ziemnego, który po zakończeniu budowy gazociągu będzie mógł być dostarczany na terenie Polski,  co stworzy realną możliwość dywersyfikacji tego paliwa. Jak słyszymy, ostatnio pojawiły się niepokojące  informacje o tym, że termin zakończenia budowy  gazociągu, czyli październik 2022 r., jest zagrożony.  Oczywiście wiąże się to również z zakończeniem kontraktu jamalskiego na dostawy gazu z Federacji Rosyjskiej. A więc jest to tym bardziej istotne, żeby te  terminy, które zostały przez wykonawców zaplanowane, zostały dotrzymane. Panie Ministrze! Mam takie pytanie: Czy te informacje, które docierają do nas z Danii, o tym, że właśnie na tym lądowym odcinku w Danii są problemy,  bo operator, duńska spółka, ma pewne zastrzeżenia  środowiskowe Czy udało się te problemy pokonać?  Jakie zostały podjęte działania? I czy właśnie ten termin, który jest wyznaczony na październik 2022 r.,  nie jest zagrożony? Niestety wpisuje się w to również  stanowisko Stanów Zjednoczonych, które trochę wycofały się z sankcji na Nord Stream. A więc cała ta  globalna sytuacja sprawia, że dla nas jest bardzo istotne, aby z końcem 2020 r. ten gaz popłynął i żebyśmy  mieli mocne argumenty w negocjacji z Rosjanami.  Dziękuję bardzo. 

Jerzy Paul
Teraz jest.  Panie Ministrze! Bardzo się cieszę z powodu zapewnienia, że gazociąg Baltic Pipe będzie ukończony w terminie zakładanym na początku tej inwestycji, czyli pod  koniec 2022 r., co dla naszego kraju jest bardzo ważne,  bo – wiadomo – nie będziemy wtedy uzależnieni od innych, nie zawsze nam sprzyjających, dostawców.  Ale mam takie pytanie: Czy będzie techniczna  możliwość przesyłania tego gazu do innych krajów?  Czy będziemy mogli jeszcze zarabiać tak jakby na  pośrednictwie, czy będziemy tylko końcowym odbiorcą tego gazu? Dziękuję bardzo. 

Waldemar Sługocki
Raz, dwa, raz. Jest. Dobrze. Dziękuję. Panie Marszałku! Panie Ministrze! Mamy bardzo  zasadnicze i fundamentalne pytanie w sprawie, która niepokoi nas nie tylko jako polityków Platformy  Obywatelskiej, osoby, którym samorząd terytorialny  w Polsce jest niezwykle bliski, ale też nas przede  wszystkim jako mieszkańców określonych wspólnot  terytorialnych. Chcę zapytać pana ministra o Nowy Ład i proponowane tam zmiany, zmiany, które w naszej opinii  są bardzo ważne, istotne z punktu widzenia życia Polek i Polaków, bo są związane ze zmianami progów  podatkowych, ale te zmiany, panie ministrze, są niezwykle groźne z punktu widzenia funkcjonowania  samorządu terytorialnego. Doskonale pan wie, że obniżka wpływów pochodzących właśnie z tychże zmian podatkowych spowoduje zmniejszenie wpływów do budżetu państwa  w kwocie pomiędzy, jak szacujecie także państwo,  20 a 22 mld zł polskich w skali jednego roku budżetowego. To oznacza, że ok. 50% tych środków nie  trafi do jednostek samorządu terytorialnego, bo wiemy, że ok. 50% tychże wpływów trafia do poszczególnych jednostek samorządu terytorialnego. Oznacza  to, że jest to kolejna zmiana, którą rząd Prawa i Sprawiedliwości proponuje i która uszczupla wpływy do  budżetu tychże jednostek samorządu terytorialnego.  Prezydenci miast średniej wielkości szacują, że będzie to ubytek w skali ok. 2,5 tys. zł w przypadku  jednej osoby. W 2019 r. wprowadziliście państwo zmiany, które wprowadziły zerową stawkę podatkową dla  osób do 26. roku życia. Wówczas także te wpływy do  budżetów jednostek samorządu terytorialnego zostały uszczuplone. Proszę zwrócić uwagę, panie ministrze, na bardzo  nieuczciwą retorykę i bardzo nieuczciwy przekaz, jaki  państwo serwujecie Polkom i Polakom, bo z jednej  strony mówicie, że dbacie o dochody Polek, Polaków,  polskich rodzin, ale z drugiej strony proszę zwrócić  uwagę, panie ministrze, że jednostki samorządu terytorialnego pozbawione takich dochodów będą musiały  szukać dochodów w innych częściach, de facto zwiększając opłaty, które obciążą poszczególnych obywateli  jednostek samorządu terytorialnego. Tylko że w swej  retoryce powiecie państwo, że to przecież nie wasza  decyzja, że to jest decyzja poszczególnych jednostek  samorządu terytorialnego. Ale ta decyzja będzie wywołana właśnie tymi zmianami.Wiem, że jest mowa, bo to też zapowiadał pan  premier Morawiecki, o subwencji inwestycyjnej, która ma wynieść ok. 13 mld zł i ma być przyznawana  według przygotowanego przez państwa algorytmu. A zatem stawiam bardzo ważne pytanie w imieniu wszystkich polskich jednostek samorządu terytorialnego i szczebla podstawowego – myślę o gminach – i szczebli powiatowego i wojewódzkiego. Czy  faktycznie proponujecie państwo subwencje, jaka  będzie jej wysokość i jaki algorytm, panie ministrze? Ale także chciałbym, żeby zwrócił pan uwagę na  jedną ważną rzecz. Zdaniem absolutnej większości  polskich samorządowców samorząd w kontekście tych  zmian, które państwo proponujecie, i braku subwencji, braku wyrównania tych utraconych środków staje się samorządem dystrybucyjnym, z samorządu kreatywnego, który miał instrumenty, który mógł w sposób autonomiczny prowadzić kreatywną, odpowiedzialną politykę odpowiadającą wyzwaniom lokalnych wspólnot, stanie się samorządem stagnacyjnym.  W jaki sposób i czy chcecie państwo te utracone środki jednostkom samorządu terytorialnego zrekompensować? To jest moje pytanie w imieniu samorządów  w Polsce. Dziękuję bardzo. 

Marek Sowa
Panie Ministrze! Panie Marszałku! Oczywiście  przyjmuję te zapewnienia, ale trudno w nie wierzyć,  ponieważ odnosimy się do państwa polityki od 6 lat,  a jest to polityka mająca na celu przede wszystkim  centralizację i odbieranie, że tak powiem, jakiejkolwiek swobody funkcjonowania samorządowi terytorialnemu. Tu nie chodzi o żadne jednostki, tu chodzi  o wspólnoty – o wspólnoty ludzi tworzących gminy,  powiaty czy województwa. Jedyne, co pan konkretnie powiedział, to przyznał pan, że faktycznie samorządom na bazie zmian  ustaw podatkowych zostanie odebrane 11 mld zł.  W zamian za to prowadzicie rozmowy, żeby BGK  wszedł kapitałowo na pewne inwestycje albo udzielił  kredytów lub pożyczek. Przecież, panie ministrze, to  nie jest żadna propozycja. Mówimy tutaj o dochodach  własnych, o tym, aby samorządy mogły same decy

Waldemar Sługocki
dować, mając do tego właściwe narzędzia, właściwe  rozwiązania prawne. Cieszyłbym się, gdyby była ustawa o dochodach jednostek samorządu terytorialnego,  ale przyznam szczerze, że na horyzoncie jej w ogóle  nie widzę, bo taka jest wasza dotychczasowa polityka. Proszę nie mówić, jaka jest nadwyżka w jednostkach samorządu terytorialnego za I kwartał, bo ona  jest co roku. Taka jest specyfika wydatków w jednostkach samorządu terytorialnego, że wydatki inwestycyjne są głównie w III, IV kwartale roku. Przecież jak  pan zabierze, weźmie poszczególne lata, co roku będzie miał pan analogiczną sytuację, bo w I kwartale  są zatwierdzane budżety, są przygotowywane plany  inwestycyjne, uruchamiane przetargi, a dopiero w kolejnych kwartałach mamy wydatki z tym związane.  Dlatego ten I kwartał ma się do tego po prostu nijak.  A państwo uderzacie w najważniejszego i największego inwestora publicznego, jakim są jednostki samorządu terytorialnego. Przez waszą politykę zapłacą za to  właśnie mieszkańcy, bo to jest uderzenie w szczególności w tych najsłabszych, tam gdzie dochody i wynagrodzenia są dużo mniejsze. W większym stopniu  stracą gminy wiejskie, które na bazie zapowiadanych  rozwiązań praktycznie mogą utracić nawet 50% wpływów z podatku PIT. Dziękuję bardzo. Dziękuję bardzo, panie marszałku.  Panie Ministrze! Jeszcze jedna ważna rzecz. Chciałbym zapytać, czy ta rekompensata utraconych dochodów bieżących w jednostkach samorządu terytorialnego będzie 1:1, bo mówiłem np. o tym, że 2,5 tys.  stracą na mieszkańcu, takie wpływy, poszczególne  miasta w Polsce. Poznań szacuje, że będzie to między  400 a 500 mln zł, to są potężne pieniądze. Mówi pan,  panie ministrze, o tych kwestiach związanych z BGK,  tylko proszę zwrócić uwagę. Nie bez kozery mówiłem,  że samorząd terytorialny straci tę rolę podmiotu  kreującego politykę, dlatego że jeżeli mówimy o BGK  i o finansowaniu pewnych projektów, to rozumiem,  że to będzie inwencja BGK. Tu chodzi o to, żeby samorząd terytorialny nie stracił tej swojej funkcji bycia blisko obywatela i odpowiadania na potrzeby lokalnej społeczności. Mam nadzieję, że z jednej strony  będzie to rekompensata, panie ministrze, tego, co będzie konsekwencją Nowego Ładu. Ale też nie bez kozery wspomniałem o zwolnieniu osób do 26. roku  życia z podatku dochodowego. I teraz pytanie: Czy także to macie państwo na horyzoncie?  Wreszcie ostatnia kwestia, bo z tego się szczególnie cieszę, o czym pan mówił. Mówił pan, panie ministrze, o tym, że pracujecie kompleksowo nad zmianą ustawy o dochodach jednostek samorządu terytorialnego. Moje pytanie jest takie, bo myślę, że obciążanie i dokładanie zadań jednostkom samorządu  terytorialnego Czy inaczej, bo państwo prowadzi  oczywiście bardzo atrakcyjną dla obywateli Polski  politykę Kończę, kropka. chociażby w tym zakresie,  o którym rozmawiamy, ale przerzuca odpowiedzialność na jednostki samorządu terytorialnego. Czas  skończyć z taką fikcją, trzeba wziąć odpowiedzialność za zmiany. Więc jeżeli samorządy stracą 11 mld zł,  to proszę przekazać te pieniądze samorządom terytorialnym. A jeżeli pan mówi o nowym podejściu, to  zwiększmy udział jednostek samorządu terytorialnego w PIT i CIT, przecież to nie jest takie trudne.  Państwo ma tak wiele, panie ministrze, instrumentów, że te dochody zrekompensuje sobie w innych  obszarach. Czy myślicie państwo o tym? Dziękuję. 

Paweł Olszewski
Szanowny Panie Marszałku! Szanowni Państwo!  Podzielam zdanie pana marszałka, że jest to wybitny  przejaw lekceważenia Wysokiej Izby. Od 2005 r. jestem w Sejmie i nie przypominam sobie ani razu sytuacji, aby minister właściwy do odpowiadania na  pytania w sprawach bieżących nie przybył bez usprawiedliwienia na posiedzenie.  Ale do meritum. Pan przewodniczący, pan poseł  Szłapka, zadał wiele pytań odnośnie do działań  Agencji Bezpieczeństwa Wewnętrznego w związku  z wyciekami maili. I wbrew temu, co dotychczas mówili przedstawiciele rządu i pan minister Dworczyk,  te dokumenty, te materiały, które znajdowały się na  skrzynkach pocztowych, które wyciekły, miały jednak w sensie rzeczywistym charakter niejawny.  W momencie natomiast, w którym one tam były, jeszcze nie miały charakteru niejawnego, bowiem dopiero później powinna być nadana właściwa klauzula  tajności, poufności wedle stopniowania. Natomiast,  co jest niezwykle niebezpieczne, to pokazało, jaki jest  proces decyzyjny w bardzo kluczowych sprawach dla  państwa, również dla bezpieczeństwa państwa, nie  mówiąc już o obronności i o informacjach odnośnie  do naszej agentury poza granicami kraju. W normalnej rzeczywistości w stosunku do pana ministra  Dworczyka powinno być wszczęte postępowanie kontrolne przez Agencję Bezpieczeństwa Wewnętrznego  w związku z faktem, iż taka sytuacja miała miejsce.  Stąd moje pytanie i prosiłbym również o odpowiedź na piśmie, bowiem pana ministra Cieszyńskiego nie ma: Czy takowe postępowanie kontrolne zostało wszczęte? Tym bardziej że doświadczenie uczy,  iż w historii za nic praktycznie odbierano poświadczenia bezpieczeństwa bez uzasadnienia, choćby  panu ministrowi Wojtunikowi, panu płk. Duszy, pani  mjr Magdalenie E. i wielu, wielu innym. Stąd prośba  o udzielenie jednoznacznej odpowiedzi: Czy zostało  wszczęte postępowanie kontrolne, a jeśli nie, to dlaczego, bądź czy jest planowane wszczęcie takiego  postępowania lub odebranie poświadczenia bezpieczeństwa panu ministrowi Dworczykowi? 

Tomasz Latos
Dziękuję bardzo.  Panie Marszałku! Panie Ministrze! Zacznę od tego,  że mam nadzieję, że jeżeli zdarzy mi się przekroczyć  czas, to zostanę również potraktowany z podobną  życzliwością i będę mógł dokończyć swoją wypowiedź. Panie Ministrze! Plan dla chorób rzadkich, to niezwykle ważne przedsięwzięcie i bardzo się cieszę  z tego, że on jest realizowany. Przypomnę, że tak  naprawdę od bardzo wielu lat ta sprawa była również  przez poprzednie rządy, przez poprzednie parlamenty odkładana i nierealizowana. Trzeba wyjaśnić kwe-stię tego, o co tu chodzi, wyjaśnić też Wysokiej Izbie.  Dotyczy to chorób, na które niewielka część populacji  choruje, ale jednocześnie tych jednostek chorobowych jest kilka tysięcy – szacuje się, że ok. 6 tys.  A więc per saldo to dotyczy, problem ten dotyczy kilku procent społeczeństwa. I teraz, panie ministrze, chciałem dowiedzieć się,  na jakim etapie jesteśmy. Myśmy mieli niezwykle ciekawe posiedzenie Komisji Zdrowia na ten temat, dużo  się wówczas też dowiedzieliśmy. Wcześniej też oczywiście były stosowne deklaracje ze strony Pałacu Prezydenckiego à propos Funduszu Medycznego, który również będzie zajmował się kwestią chorób rzadkich.  Chciałbym dowiedzieć się, na jakim etapie jesteśmy,  ponieważ ważne jest, aby jak najszybciej te działania  zostały wprowadzone, i to działania na każdym etapie  – począwszy od diagnostyki, która jest tutaj niezwykle  ważna. I niezwykle ważne jest, aby w różnych ośrodkach móc przeprowadzać diagnostykę, przede wszystkim diagnostykę genetyczną. Też muszę wyjaśnić, że  często wskutek braku skierowania do właściwej osoby  na właściwą diagnostykę dochodzi do powielania różnych badań – skrajny przypadek jest taki, że np. 20 razy  wykonywano rezonans magnetyczny. Dopiero po wizycie w poradni genetycznej zdiagnozowano właściwą  chorobę i zakończył się ten proces diagnostyczny. I to  jest jeden element. Kolejnym elementem jest oczywiście dalsze prowadzenie tych pacjentów i leczenie.  Ośrodki wiodące – tak, wiadomo, ale także trzeba pamiętać, że tutaj jest wąska specjalizacja, bo czasami  pewne unikatowe umiejętności posiadają jedne ośrodki, a inne ich nie posiadają. A więc, panie ministrze, krótko, bo tego czasu nie  ma tu zbyt wiele, o zasadach i o przypuszczalnym  terminie wprowadzenia tych ważnych elementów. Dopowiem jeszcze: kwestia refundacji leków, bo te leki  są, jak wiemy, bardzo drogie. Jak państwo od tej strony tę sprawę widzą? Bardzo dziękuję. mu Rady Ministrów i Radzie Ministrów i że wakacje  będą tym momentem, kiedy Rada Ministrów przyjmie plan dla chorób rzadkich.  Warto jeszcze wspomnieć, skoro mam 2 minutki,  że plan dla chorób rzadkich to nie są tylko zadania,  tak jak mówiłem, to nie są konkretne obszary. Obszarów jest sześć. Może od tego zacznę, to bardzo ważne.  Ośrodki eksperckie chorób rzadkich. Chcemy wyznaczyć te ośrodki, pokazać ich referencyjność, pokazać również pacjentom, w których ośrodkach mogą  liczyć na diagnostykę i leczenie kompleksowe. Te  ośrodki mają spełniać najwyższe standardy. My już  dziś jako Polska mamy kilkanaście ośrodków leczenia chorób rzadkich zakwalifikowanych do europejskich sieci, zakwalifikowanych do leczenia na najwyższym poziomie. To często ośrodki pediatryczne, dla  których choroby rzadkie stanowią istotne wyzwanie. Drugi obszar tego planu – nie wiem, czy nie najważniejszy – to diagnostyka chorób rzadkich. Dzisiaj  80% chorób rzadkich ma podłoże genetyczne. Metody  diagnostyczne w ostatnich latach poszły ogromnie do  przodu. Musimy nadążyć za tym postępem na poziomie wsparcia infrastrukturalnego – takie zadania są  przewidziane w planie – i na poziomie zakwalifikowania tych świadczeń do koszyka świadczeń gwarantowanych, aby umożliwić jednostkom ich rozliczanie. Kolejne obszary to dostęp do leków i środków specjalnego przeznaczenia żywieniowego, o którym mówiłem, a przede wszystkim ułatwienie procedur wdrożenia do refundacji. Jest obszar rejestru chorób rzadkich  i są dwa obszary, na których bardzo zależało pacjentom,  czyli platforma informacyjna i powiązany z nią paszport pacjenta, czyli de facto jest to zapewnienie jednego  rzetelnego kanału informacyjnego dla pacjentów. Będą  mogli przejść od poziomu diagnostyki do leczenia, zobaczyć, które ośrodki w czym się specjalizują, dowiedzieć się więcej o chorobach rzadkich. To również portal  informacyjny dla lekarzy POZ-u, dla lekarzy specjalistów, którzy być może codziennie nie mają do czynienia  z chorobami rzadkimi, jako taki portal edukacyjny. Plan to nie tylko zadania, to również pieniądze,  środki, które za nim idą. Szacujemy, że wielkość budżetu tego planu to ok. 130 mln zł, ale nie są to wszystkie wydatki, które chcemy przeznaczyć na choroby  rzadkie, to bardzo ważne. To są wydatki, które literalnie wiążą się z pewnymi zadaniami w planie. Natomiast pan poseł przywołał Fundusz Medyczny, tam  również są gwarantowane środki, w szczególności na  innowacyjne terapie lekowe w chorobach rzadkich,  i tam te mechanizmy są zastosowane, plus oczywiście  środki bieżące Narodowego Funduszu Zdrowia. Gdy  mówimy o rozszerzeniu procedur, które są możliwe  do realizacji, zakładamy, że w obszar diagnostyki genetycznej Narodowy Fundusz Zdrowia będzie od 30 do  50 mln zł rocznie inwestował, można powiedzieć. 

Czesław Hoc
Dziękuję.  Panie Marszałku! Panie Ministrze! Wysoka Izbo!  Najpierw brawa i gratulacje dla planu dla chorób  rzadkich. Wreszcie być może pacjenci z chorobami  rzadkimi, rodzice pacjentów nie będą błądzić po systemie i nie będą czuć się zagubieni i w jakiś sposób  marginalizowani. To jest bardzo poważny, wręcz  przełomowy moment dla osób, które cierpią na choroby rzadkie. Jak powiedział pan minister, nie są to jednak choroby rzadkie, skoro w Polsce ok. 2–3 mln osób  cierpi na te schorzenia, choroby rzadkie. To jest jedna sprawa. Natomiast powstaje oczywiście kompleksowy model leczenia czy terapii i diagnozowania chorób rzadkich. Mamy już pewne sukcesy, wręcz przełomy,  związane chociażby z rdzeniowym zanikiem mięśni,  SMA. A więc mamy modelowy praktyczny program  leczenia tej choroby. Modelowy nawet w ujęciu nie  tylko europejskim, ale i światowym, bo wszyscy pacjenci, którzy chorują na SMA, czyli rdzeniowy zanik  mięśni, są objęci terapią refundacyjną bardzo drogiego leku nusinersen. Tak, to jest naprawdę przełom  i też składam wielkie gratulacje. Jedocześnie wprowadziliśmy pilotażowy program testów przesiewowych w kierunku SMA, a więc to jest naprawdę potężne wyzwanie, bo to była dotąd najczęstsza przyczyna zgonu dzieci do 2. roku życia z przyczyn genetycznych, a więc też mamy wielkie osiągnięcie. Natomiast pan minister wspomniał jeszcze o Funduszu Medycznym w aspekcie chorób rzadkich. Moje  pytanie dotyczy jeszcze tych paszportów i polskiego  rejestru chorób rzadkich. Kiedy możemy się spodziewać, w okresie takim terminowym, paszportów pacjentów chorób rzadkich i polskiego rejestru chorób  rzadkich? To też bardzo istotna kwestia dla pacjentów z chorobami rzadkimi. Dziękuję bardzo. 

Mariusz Trepka
Dziękuję. Panie Marszałku! Panie Ministrze! Wysoka Izbo!  Pandemia koronawirusa sprawiła, że mniej pacjentów zgłasza się na badania profilaktyczne. Program  „Profilaktyka 40+” ma odwrócić tę tendencję poprzez  dobranie każdemu pacjentowi dedykowanych dla niego badań laboratoryjnych. Dzięki nim będzie można  oznaczyć czynniki ryzyka chorób lub wykryć objawy  na wcześniejszym etapie, co znacznie przyspieszy proces diagnostyczny. Od 1 lipca każdy Polak powyżej  40. roku życia będzie miał dostęp, możliwość skorzystania jednorazowo z bezpłatnego pakietu badań diagnostycznych. Program „Profilaktyka 40+” zakłada  realizację badań w formie pakietów dedykowanych  oddzielnie dla kobiet i dla mężczyzn oraz pakietów  wspólnych.  Panie ministrze, bardzo dziękuję za ten program,  za tę profilaktykę całemu Ministerstwu Zdrowia i mam  konkretne pytania co do tego. W jaki sposób osoby  będą mogły zgłaszać się do programu badań „Profilaktyka 40+”? Jakie badania obejmie program dla  kobiet, jakie program dla mężczyzn oraz jakie badania znajdą się we wspólnym pakiecie? W jaki sposób  pacjenci będą mieli dobierane konkretne badania  znajdujące się w danym pakiecie? Jakie kryteria musi  spełnić placówka chcąca zgłosić się do programu?  Dziękuję. 

Józefa Szczurek-Żelazko
Szanowny Panie Marszałku! Panie Ministrze!  Myślę, że ten program „Profilaktyka 40+” jest takim nowym podejściem do ochrony zdrowia, do zdrowia  publicznego, wskazuje taką nową filozofię dotyczącą  ochrony zdrowia Polaków. Bardzo się cieszę, że on  wchodzi w życie. Rzeczywiście, tak jak pan minister  powiedział, prace nad nim trwały już od, można powiedzieć, kilkunastu miesięcy, natomiast pandemia  zahamowała te prace, a z drugiej strony spowodowała wiele szkód w zdrowiu Polaków. Dlatego ten program teraz, w tym momencie jest niezwykle ważny,  żebyśmy mogli Polakom zaproponować badania, które pozwolą bardzo szybko, wcześnie zdiagnozować  problemy zdrowotne, które nie były rozpoznawane  we wcześniejszym okresie. Przypomnę, że w okresie pandemii zawieszone  były chociażby takie świadczenia związane z medycyną pracy, gdzie jednak mimo wszystko wiele problemów zdrowotnych w ramach tych badań było diagnozowanych. Dlatego jest to niezwykle ważne. Tutaj  bardzo dziękuję Ministerstwu Zdrowia za sfinalizowanie tych prac, bo Polacy będą mogli wykonać konkretny panel badań. Ważne jest to, że ten program  charakteryzuje się taką ciągłością, bo przy stwierdzeniu jakichkolwiek nieprawidłowości będzie możliwość kontynuacji, dokonania takiej diagnostyki  pogłębionej i wdrożenia opieki specjalistycznej. Przypomnę, że od 1 lipca, to, co pan minister powiedział,  wprowadzono bezlimitowość w opiece specjalistycznej, więc tutaj będzie możliwość korzystania z tych  świadczeń i rozwiązywania tych problemów zdrowotnych, które pojawiają się w trakcie pandemii. Ale jeszcze mam takie pytanie do pana ministra:  Ilu Polaków tak naprawdę w tym 1. roku będzie mogło skorzystać z tego badania? Jaki jest szacunkowy  koszt tego programu w skali roku czy w perspektywie kilkuletniej? Kolejne pytanie: Czy ten program  będzie cykliczny, co roku będzie realizowany? Bardzo  proszę, panie ministrze. 

Marta Kubiak
Panie Marszałku! Pani Minister! Parki narodowe  od lat stanowią najważniejszy element systemu  ochrony przyrody w Polsce. Zostały one utworzone  na obszarach wyróżniających się szczególnymi wartościami przyrodniczymi i kulturowymi. Jednocześnie obszary te objęte są najwyższą formą ochrony,  są w znacznej części również udostępniane ludziom.  Na terenie parków narodowych możliwe jest zwiedzanie i uprawianie turystyki. To przecież jest doskonała okazja do szerokiej edukacji przyrodniczej. O to  wszystko dbają pracownicy parków, którzy są niewątpliwie specjalistami w swojej dziedzinie, ale również  do ich zadań należą: ochrona zasobów przyrodniczych, prowadzenie badań naukowych, a także edukacja oraz udostępnianie dziedzictwa chronionego  w parkach. W związku z tym, że w ostatnim czasie słyszeliśmy zapowiedź nowej ustawy o parkach narodowych,  i wiedząc, że o wielu problemach funkcjonowania  pracownicy informowali już niejednokrotnie, również poprzednie rządy, natomiast ich apele pozostawały wtedy bez echa, kieruję pytanie do pani minister. Czy obecny rząd podjął dotychczas działania,  a jeśli tak, to jakie, żeby odpowiedzieć na głosy pracowników parków narodowych? Mam również drugie  pytanie. Czy nowa ustawa jest szansą, żeby o pięknie  i bogactwie polskiej przyrody chronionej w parkach  narodowych lepiej i skuteczniej informować obywateli naszego kraju, ale również mieszkańców innych  krajów? Dziękuję. 

Barbara Bartuś
Dziękuję bardzo. Panie Marszałku! Wysoka Izbo! Szanowna Pani  Minister! Bardzo dziękuję za te dobre informacje, bo  to, że parki narodowe będą miały swoją oddzielną  ustawę, ustawę, która wyłączy je z ogólnych przepisów dotyczących ochrony przyrody, to bardzo ważna  wiadomość, ponieważ parki narodowe spełniają bardzo ważna funkcję. Wiem, o czym mówię, ponieważ  mieszkam w otulinie Magurskiego Parku Narodowego, a w moim okręgu są też Pieniński Park Narodowy, Tatrzański Park Narodowy. To są najpiękniejsze  obszary, obszary szczególne. Ale mówiąc o tym, że te obszary powinny być i są  udostępniane ludziom, trzeba też zwrócić uwagę na  to, że np. Magurski Park Narodowy powstał niewiele ponad 25 lat temu. Będzie on dopiero świętował  swój jubileusz. Tam mieszkali ludzie, szczególnie  w otulinie, stąd też często pojawiają się problemy. Ale chciałabym zwrócić uwagę na to, na co z pewnością zwracają uwagę pracownicy. Chodzi właśnie  o płace. Np. w przypadku parku magurskiego, który powstał, został wyłączony z Lasów Państwowych  – w ogóle 90% magurskiego parku to są lasy – nagle  okazało się, że zarobki pracowników Lasów Państwowych a zarobki pracowników parków to Nie wystarczy powiedzieć, że te zarobki są niższe, bo one są  kilkakrotnie niższe od tych, które są w Lasach Państwowych. Oczywiście lasy mają inną specyfikę, ale  parki narodowe odgrywają bardzo ważną rolę, dla  nas wszystkich. Dlatego bardzo cieszę się, że rząd  Zjednoczonej Prawicy od poprzedniej kadencji stara  się te wynagrodzenia poprawiać. I takie dodatkowe pytanie. Pani minister, pytam  o to, w odniesieniu do czego były do tej pory zapewnienia. Chodzi o to, że pracownicy parków narodowych chociażby w zakresie ryczałtów mieli nie być  opodatkowani, tak jak leśnicy zatrudnieni w Lasach  Państwowych. Czy to już zostało zrealizowane? Bo  to było zapowiedziane. I też w kwestii tego gospodarowania. Czy na gospodarowanie Chodzi o to, że  oni chronią bardzo ważny teren. Czy jest możliwość,  żeby po prostu nie musieli martwić się o każdą złotówkę na następny dzień? Bo wiem, że środki z funduszu leśnego, które też są przydzielane poszczególnym parkom w drodze konkursów, nie zawsze są tak  dzielone, żeby tych pieniędzy wystarczało. Dziękuję. 

Teresa Wargocka
Panie Marszałku! Wysoka Izbo! Jednym z największych wyzwań, jakie czeka polskie społeczeństwo w perspektywie najbliższych dekad, jest zmniejszająca się liczba ludności w Polsce. Zmniejszająca się  liczba ludności Polski pociąga za sobą duże zmiany.  Jest to przede wszystkim zmiana struktury demograSekretarz Stanu w Ministerstwie Klimatu   i Środowiska Małgorzata GolińskaInformacja bieżąca ficznej, czyli starzenie się społeczeństwa, co w konsekwencji ma bardzo negatywny wpływ na wzrost gospodarczy, brak osób w wieku produkcyjnym, obniżoną innowacyjność, bo młode pokolenia niosą za  sobą wynalazki i nowe technologie, spadek popytu  wewnętrznego i konsumpcji, a ostatecznie negatywny wpływ na system emerytalny.  Prawo i Sprawiedliwość od 2016 r. realizuje politykę prorodzinną głównie w obszarze lepszego wsparcia finansowego rodzin. Z programów 500+ i „Dobry  start” skorzystały wszystkie rodziny wychowujące  dzieci do 18. roku życia. Dzięki temu poziom życia,  w szczególności rodzin z trojgiem i więcej dzieci, uległ  zdecydowanej poprawie. W latach 2016–2017 urodziło się w Polsce ok. 100 tys. więcej dzieci w stosunku  do prognozy GUS przypadającej na te lata. Na sytuację finansową rodzin z pewnością złożyły się bardzo  dobra sytuacja na rynku pracy, niskie bezrobocie,  skokowy wzrost wynagrodzeń, podniesienie najniższego wynagrodzenia niemalże o ponad 40%, podniesienie stawki godzinowej kilkakrotnie, zwolnienie  młodych Polaków z podatku dochodowego, obniżenie  podatku dochodowego o 1% wszystkim czy wreszcie  środki skierowane na wsparcie seniorów, trzynasta  i czternasta emerytura. Oceniliśmy wpływ tej lepszej sytuacji finansowej rodzin na decyzję o posiadaniu o pierwszego  lub kolejnego dziecka. Doprowadziło nas to do wniosku o potrzebie poszerzenia spektrum działań w tym  zakresie, by wyjść z pułapki niskiej dzietności. Prognozy wskazują, że jeżeli nie zajmiemy się niezwłocznie problemem społecznym, jakim jest spadek ludności, to zjawiska te będą przyspieszały w najbliższych  latach w takim tempie, że będziemy najstarszym  społeczeństwem w Unii Europejskiej. Należy więc  podjąć działania na rzecz przeciwdziałania trendowi  spadku ludności w Polsce. Aby zapewnić zastępowalność pokoleń, ważne jest podjęcie przemyślanych,  stabilnych, spójnych, kompleksowych działań z zakresu polityki prorodzinnej. W listopadzie 2019 r. powołany został pełnomocnik rządu do spraw polityki demograficznej. Jednym  z zadań pełnomocnika jest przygotowanie strategii  demograficznej, której głównym celem będzie podniesienie, zwiększenie dzietności w Polsce. Mając to  na uwadze, kieruję prośbę o przedstawienie informacji bieżącej w powyższej sprawie, z uwzględnieniem  działań planowanych w ramach Polskiego Ładu.  Dziękuję.   Informacja bieżąca dziecko, wkład ten będzie sukcesywnie umarzany,  nawet do pełnej wysokości. Wprowadzamy także całkowicie nowy instrument w zakresie polityki prorodzinnej – rodzinny kapitał opiekuńczy. Rodzinny  kapitał opiekuńczy to świadczenie, które będzie przysługiwało rodzicom, którzy mają drugie dziecko, które ukończyło 12 miesięcy – chodzi o to, aby w okresie  od 12. do 36. miesiąca życia dziecka, kiedy mama  po okresie rodzicielskim podejmuje decyzję, czy wraca do pracy, czy chce zostać w domu, był wybór. Z jednej strony rozwijamy opiekę instytucjonalną. Nakłady na instytucjonalną opiekę żłobkową, na żłobek w każdej gminie będą wyższe, bo będzie to ponad  1 mld zł rocznie i rodzicielski kapitał opiekuńczy  – 12 tys. zł. To rodzic będzie decydował, jak te środki rozdysponuje: czy w ciągu tych 2 lat po 500 zł, czy  przez rok po 1 tys. zł.  To są działania, które w Polskim Ładzie są twardo zapisane. Ustawy już są przygotowywane i będziemy nad nimi procedować, ponieważ one są wpisane w pierwsze 100 dni pracy nad Polskim Ładem.  Te pieniądze się znajdują, pomimo że – wielokrotnie będę to przypominała – poprzednicy zmarnowali 8 lat. Kiedy już dzietność w Polsce spadała,  kiedy wchodziliśmy w pułapkę demograficzną, nie  zrobiono nic w zakresie polityki prorodzinnej, w zakresie dzietności.   Będzie pan poseł mógł się do tego odnieść. Szanowni Państwo! W związku z tym została  opracowana przez zespół pani minister Barbary Sochy, pełnomocnika do spraw polityki demograficznej,  strategia demograficzna. To pierwszy w kraju taki  dokument, który pokazuje strategiczne, kompleksowe podejście do polityki prorodzinnej, abyśmy mogli  przede wszystkim zmienić trendy, które są dzisiaj,  a więc wyjść z pułapki dzietności. Z pułapki dzietności nie wyjdziemy w ciągu jednej kadencji. To przede  wszystkim musi być stabilna, systematyczna, kompleksowa polityka prorodzinna. I to zawiera strategia, która przede wszystkim ma trzy zasadnicze cele.  Jednym z nich jest wspieranie rodziny. W aspekcie  wspierania rodziny chodzi też m.in. o wspieranie finansowe. Ono już jest mocno rozbudowane poprzez  program 500+ i programy, o których już dzisiaj  wspominaliśmy, ale chodzi także o podniesienie godności rodziny, tworzenie dobrego klimatu wokół rodziny. Tam też znajduje się rodzinny kapitał opiekuńczy, ale ważnym celem tej strategii jest także niwelowanie barier utrudniających podejmowanie decyzji  o tym, żeby właśnie rodziły się dzieci. Tutaj pojawia się bardzo ważna rzecz: to są zmiany, które będziemy proponować, które przede wszystkim będziemy konsultować z Polakami, bo strategia,  która w ubiegłym tygodniu została pokazana Polakom, podlega teraz szerokim konsultacjom. My będziemy z Polakami rozmawiać, abyśmy przede wszystkim stworzyli takie instrumenty, które są potrzebne  i niezbędne. Strategia nie została zapisana w gabinecie pani minister jako rzecz wydumana. Ona jest  poparta głębokimi badaniami i tak naprawdę analizami różnych rozwiązań, które obowiązują w świecie  i które przede wszystkim mogą przyczynić się do  tego, że na końcu obowiązywania naszej strategii  współczynnik dzietności podniesie się w tym celu do  1,8 – dzisiaj mamy 1,36 – dzięki programowi „Rodzina 500+”, bo gdyby tego programu nie było, tobyśmy  tak naprawdę mieli sytuację dramatyczną.  Strategia demograficzna to przede wszystkim  kompleksowe podejście i kompleksowe rozwiązania  także w zakresie Kodeksu pracy, a więc tworzenie  takich mechanizmów, które pozwolą młodym rodzicom podjąć decyzję o tym, czy wracają do pracy. Mają  stabilizację na rynku pracy, a więc jest ochrona miejsca pracy zarówno kobiety, jak i ojca dziecka. W przypadku jeśli jest to małżeństwo, to ochrona jest już od  momentu, kiedy pojawia się informacja o ciąży. Strategia demograficzna to kompleksowe działanie, które pozwoli naszemu państwu, wdrażając krok  po kroku te instrumenty, które są zaproponowane,  przede wszystkim przełamać ten negatywny impas.  My w pełni zdajemy sobie sprawę z tego, że te działania są konieczne, niezbędne. Ten przedstawiony  dokument będzie konsultowany z Polakami po to,  żebyśmy krok po kroku to wprowadzali. Pierwszy element to rodzicielski kapitał, mieszkania z zagwarantowanym wkładem własnym. Będziemy właśnie rozmawiać na temat zmian w zakresie Kodeksu pracy, ale potrzebna jest także polityka  podatkowa sprzyjająca rodzinom. I to przede wszystkim chcemy zagwarantować w zmianach ustawowych, które będą wprowadzane, bo potrzebne jest,  abyśmy przede wszystkim stworzyli takie mechanizmy, które pozwolą realizować marzenia tych młodych ludzi. Z badań wynika jednoznacznie, że 98%  młodych Polaków chce mieć dzieci, ponad 40% chce  mieć więcej niż dwoje dzieci, a więc naszym zadaniem  – i to robimy skutecznie od momentu, kiedy objęliśmy  rządy – jest stworzenie takich instrumentów, które  pozwolą tworzyć ten dobry klimat, aby rodzina była  w centrum życia i uwagi. Podniesienie godności rodziny – to przede wszystkim przez cały czas realizujemy i dalej będziemy realizować. Dziękuję bardzo.    

Józefa Szczurek-Żelazko
Szanowny Panie Marszałku! Szanowna Pani Minister! Starzejące się społeczeństwo jest wyzwaniem  nie tylko dla rządu polskiego, ale dla wielu rządów  na świecie. Dziękuję paniom za przygotowanie tej  jakże ważnej strategii. Pani minister wskazała wiele  obszarów, w ramach których będziemy wzmacniać  nasze polskie rodziny, po to aby decyzja o podjęciu  macierzyństwa, o macierzyństwie była podejmowana  jak najczęściej. Szanowni Państwo! Jako osoba, która od wielu,  wielu lat zajmuje się ochroną zdrowia, chciałabym  zwrócić uwagę właśnie na ten komponent zdrowotny.  W strategii państwo uwzględniliście szeroki obszar  dotyczący wzmocnienia zdrowia Polaków. Jest to niezwykle ważne. W ostatnich 5 latach rząd podejmował  konkretne działania mające na celu poprawę zdrowia  Polaków, bo zdrowie warunkuje również dzietność,  m.in. poprzez zwiększenie nakładów na ochronę  zdrowia, inwestycje w kadry, w realizację wielu programów profilaktycznych, które były dedykowane  zdrowiu Polaków. Mam pytanie: Czy w ramach tej strategii  również przewidziana jest kontynuacja tych  działań prozdrowotnych lub realizacja nowych działań, które do tej pory nie były realizowane, a które  w dużej mierze warunkują również dzietność? Dziękuję.   

Marzena Okła-Drewnowicz
Bardzo dziękuję.  Panie Marszałku! Wysoka Izbo! Pani Minister!  Naprawdę, jest pani ministrem konstytucyjnym. To  wstyd tak kłamać na tej mównicy sejmowej.   Wygląda to tak, jakby pani Mówi pani, że polityka  prorodzinna tak naprawdę zaczęła się wtedy, kiedy  zaczęliście rządzić, po 2015 r. A czy pani może zna  przepisy, które wprowadziliśmy, np. mówiące o rocznym urlopie rodzicielskim? Czy pani w ogóle zna  roczny urlop rodzicielski, jeden z najdłuższych w Europie? To rząd Platformy Obywatelskiej i PSL-u  wprowadził te urlopy. Kolejna sprawa, program „Maluch”. Pani mówi  o żłobkach. Czy pani wie, że po waszych rządach  w 2007 r. tych żłobków było 373, a kiedy państwo  przejmowaliście po nas rządy, było ich 2762? To był  program „Maluch”. Co zrobiliście z programem „Maluch”? Nianie. Kojarzy pani możliwość zatrudnienia  przez młodych rodziców niań do opieki nad swoimi  dziećmi? Co zrobiliście? Od 2018 r. ograniczyliście dofinansowanie do zatrudniania niań o połowę.   Dwa zdania.  „Mieszkanie dla młodych” – 250 tys. młodych ludzi skorzystało z tego programu, zlikwidowaliście go.  Mało tego, dzisiaj chcecie oszczędzić na szklance mleka, na owocach i warzywach, które są dostarczane  do polskich szkół, do 14 tys. polskich szkół. To chcecie  

Wanda Nowicka
Szanowny Panie Marszałku! Wysoka Izbo! Pani  Minister! Wysłuchaliśmy przed chwilą informacji  przedstawicielek ministerstwa pracy na temat dzietności. Powiem szczerze, że jestem bardzo rozczarowana, bo spodziewałam się, że to, czego się dowiemy,  to będzie jakaś pogłębiona analiza sytuacji demograficznej w Polsce i uznanie faktu, że mamy bardzo  poważny problem. Program 500+, który jest oczywiście dobrym programem, akurat na dzietność nie  pomógł. W związku z tym oczekiwane są naprawdę  intensywne działania, a tu tylko się dowiedzieliśmy,  że macie strategię, którą będziecie konsultować, ale  tak naprawdę  co ma być w tej strategii, nie wiemy.  W związku z tym chciałabym zapytać o to, czy  ministerstwo poprze projekt ustawy, który złożyłam,  ustawy, która ma zwiększyć wymiar urlopu ojcowskiego.  Jest to realizacja dyrektywy unijnej w celu wprowadzenia równowagi między życiem zawodowym i prywatnym rodziców i opiekunów. W Unii Europejskiej prowadzona jest taka polityka i uświadomiono sobie, że jednym z problemów  niskiej dzietności jest fakt, że kobiety, które chcą  pracować, muszą mieć pewność dotyczącą tego, czy  rzeczywiście będą mogły godzić te role, zawodową  i domową. Wydłużenie urlopu ojcowskiego jest sposobem na to, żeby kobiety miały większą pewność co  do tego, wtedy będą chętniej rodziły dzieci. W związku z tym złożyłam taki projekt ustawy. Mam nadzieję, że już trafił on do pani resortu i liczę na poparcie,  tym bardziej że i tak  musimy zrealizować dyrektywę unijną.  Ona czeka od 2 lat.  Dziękuję, panie marszałku. Przepraszam za przedłużenie. 

Mieczysław Kasprzak
Panie Marszałku! Pani Minister! Wysoka Izbo!  Przyznam szczerze, że jestem ogromnie rozczarowany tym, co dzisiaj tutaj usłyszałem, bo praktycznie  nic nie usłyszałem, oprócz tego, co od 6 lat jest mówione: 500+, 500+, 500+. Pan poseł tutaj wymieniała różne formy wsparcia, ale to nie przynosi efektu,  to żadnego efektu nie przynosi, z roku na rok jest  coraz gorzej i mówienie o tym, że myśmy to Ale to  nie zadziałało, więc trzeba wyjść do przodu i pokazać,  jaka jest perspektywa. Wy dzisiaj mówicie, że mamy  program, zaczniemy go wprowadzać, ale efektów nie  będzie w trakcie jednej kadencji, dajcie nam jeszcze  dwie kadencje, to wtedy będzie efekt. Dwie kadencje  stracone i kolejne dwie. To kiedy będzie ten efekt?  Poprzednicy nie zrobili nic, a wy dalej powtarzacie,  tutaj chyba kilkanaście razy zostało powiedziane:  500+, 500+.  Czas skończyć z demagogią, jeżdżeniem  po Polsce i opowiadaniem głupot , trzeba  zająć się polityką prorodzinną, potrzebne są dobre  programy, które będą wspierać młodych ludzi, a nie  jest potrzebne opowiadanie takich bzdur, jak te, które dzisiaj tutaj słyszymy. Dziękuję bardzo.  

Janusz Korwin-Mikke
Panie Marszałku! Szanowne Panie! Słucham tego  i szlag mnie trafia. Jak można wygadywać takie głupoty? Te programy są kompletną klęską, nie ma żadnego wzrostu dzietności – ani wasze programu, ani  wasze programy. Pomyślcie, dlaczego 100 lat temu  człowiek mógł mieć Przyrost był znacznie większy,  a nie było żadnych programów pomocy, nie pomagano rodzinom, nie było szklanek mleka, 500+ itd.  Nie było!   Dlaczego? Bo lat temu 120 mężczyzna mógł utrzymać niepracującą żonę i pięcioro dzieci, tak niskie  

Marzena Okła-Drewnowicz
Informacja bieżąca były podatki. Dzisiaj mamy bogactwo takie wielkie,  że gdyby nie te podatki, to mężczyzna mógłby utrzymać cztery żony i dwadzieścioro dzieci, ale nie może,  bo jest obłożony podatkami. Dlaczego nie mówicie  o uwolnieniu kobiet od ciężkiej pracy na trzech etatach? Przecież w tej chwili, jeżeli mówicie, że rok  urlopu to jest dobry pomysł, to 50 lat urlopu dla kobiety byłoby jeszcze lepszym pomysłem. Dzięki temu  kobiety mogłyby zająć się domem i dziećmi, a nie  pracą na trzech etatach : w biurze czy  Biedronki, w domu i jeszcze jako zaopatrzeniowiec.  Trzeba uwolnić kobiety od ciężaru pracy, żeby mogły  zająć się dziećmi. Dziękuję za uwagę. 

Mirosław Suchoń
Uprzejmie dziękuję.  Panie Marszałku! Pani Minister! Wysoka Izbo!  Ze słów przedstawicieli rządu, przedstawicieli Prawa i Sprawiedliwości, wynika, że Prawo i Sprawiedliwość realizuje politykę prodemograficzną w zasadzie w dużej części, czy nawet w większości, w formie  wsparcia finansowego. Warto przypomnieć, że do końca 2020 r. na program 500+ trafiło ponad 134 mld zł.  Pamiętam, jak premier Beata Szydło z tej mównicy  mówiła, że to jest również program wsparcia w zakresie demograficznym, który ma pobudzić dzietność. Jakie są efekty? W 2020 r. urodziło się ok.  360 tys. dzieci, a to mniej niż w roku 2015, czyli przed  wprowadzeniem tego programu. To jest miara sukcesu, pani minister, sukcesu, którego nie widzimy.   Zupełnie zapominano o podstawowych  kwestiach, takich jak: opieka nad dziećmi, edukacja,  możliwość łączenia pracy z obowiązkami rodzicielskich, polityka mieszkaniowa   Szanowni Państwo! Polityka prodemograficzna  musi być kompleksowa. Prosiłbym, żeby pani minister przyszła tutaj i powiedziała, w jaki sposób będziecie realizować w sposób kompleksowy, a nie wybiórczy, politykę prodemograficzną. Dziękuję bardzo 

Barbara Bartuś
Szanowny Panie Marszałku! Wysoka Izbo! Pani  Minister! Tak jak pan poseł powiedział, polityka powinna być kompleksowa. Ze zdziwieniem i oburzeniem patrzę na posłów Platformy Obywatelskiej i posłów PSL-u, którzy wychodzą i mówią, że za mało,  teraz za dużo. Tak dużo państwo zrobiliście? Tak,  zrobiliście bardzo dużo przez te 8 lat, żeby tak spadła  dzietność. To była wasza polityka gospodarcza, o której się mówiło   to było wypędzenie młodych rodzin za granicę,  żeby na zmywaku w Londynie zarabiali.    Tam dzieci się rodziły. U nas, w Polsce dzieci się  nie rodziły. Szanowni Państwo! Chyba wszyscy wiedzą, że  aby mogły się rodzić dzieci, to musi być ta podstawowa komórka, czyli rodzina: mama i tata. Nie rodzic  jeden i rodzic dwa, tylko mama i tata. Ale też wszystkie badania na to wskazują, że aby rodzina decydowała się na kolejne dziecko, musi mieć zapewnione  bezpieczeństwo, bezpieczeństwo finansowe. Dlatego  tak bardzo ważne są te programy.  Pani Minister! Dziękuję za te wszystkie programy  finansowe, które są wsparciem rodzin, ale też za te  programy skierowane do osób starszych. To mama 4+,  czyli kobieta, zapracuje sobie na to, rodząc co najmniej  czwórkę dzieci, i może liczyć, że w przyszłości otrzyma  emeryturę. Dlatego to jest tak bardzo ważne. I co jest też bardzo ważne, a na co państwo nie  zwracacie uwagi? A chociażby to, że przywróciliśmy  kobietom wiek emerytalny 60 lat , że babcie  

Janusz Korwin-Mikke
Informacja bieżąca będą mogły się zajmować wnukami. Program prorodzinny, program dzietności musi być kompleksowy  i taki kompleksowy program jest przygotowany i jest  realizowany od 2016 r. Bardzo dziękuję.    

Katarzyna Lubnauer
Panie i Panowie Posłowie! Panie Marszałku!  Przede wszystkim demografia to są niestety zgony  i urodzenia. W związku z tym mam dwa pytania. Po pierwsze,  dlaczego Polska ma tak tragiczny rachunek zgonów  w ostatnim roku, licząc od marca do kwietnia? Przypomnę, że jesteśmy drudzy, jeśli chodzi o największą  dodatkową liczbę zgonów, zaraz po Czechach. Czechy  to jest 27,6%, w przypadku Polski Panie marszałku, ja się jakoś nie przejmuję. Dobrze, jeszcze raz: zauważmy, że Polska w czasie  pandemii miała drugi po Czechach najgorszy wynik,  jeśli chodzi o dodatkową śmiertelność. Zmarło ponad  1/4 więcej Polaków niż w normalnych kolejnych kilku  latach. Zauważmy, że w przypadku innych krajów  dotkniętych pandemią mamy do czynienia ze śmiertelnością  na poziomie kilkunastu procent,  a średnia europejska to jest 14,5%. Co to oznacza?  Oznacza to, że zupełnie sobie nie poradziliście w kwestii pandemii. I drugie pytanie: Ile dokładnie dzieci urodziło się  z powodu waszego programu naprotechnologii, który  zaproponowaliście za kilka milionów złotych?  Już go skończyliście, ale ile urodziło się dzieci  w czasie, kiedy trwał, w stosunku do programu in  vitro, w przypadku którego urodziło się 22 tys. dzieci?  

Daria Gosek-Popiołek
Panie Marszałku! Wysoka Izbo! Pani Minister!  Chciałabym przede wszystkim odnieść się do ostatnich wypowiedzi pani pełnomocniczki rządu do spraw  polityki demograficznej, pani wiceminister Barbary  Sochy, ponieważ ta wizja, którą pani nakreśla, jest  bardzo niepokojąca i pokazuje, że właściwie nie macie państwo bladego pojęcia, z czym musicie się  borykać. Bo co pani robi? Przede wszystkim w jednym z artykułów dla „Rzeczpospolitej” pani deprecjonuje opiekę żłobkową. Zniechęca pani kobiety do pracy i promuje mężczyzn jako jedynych żywicieli rodziny. Promują państwo również uprzywilejowanie małżeństw  nad innymi związkami. To pokazuje, że w ogóle nie  uczycie się od innych krajów Europy, które także  znajdują się w kryzysie demograficznym, ani nie patrzycie na te kraje, które z tym kryzysem próbują  sobie radzić. Przekonywanie, że mężczyzna w pierwszych latach życia dziecka powinien być jedynym żywicielem  rodziny , oznacza w przypadku rozstania,  śmierci, choroby tego partnera dla kobiety ubóstwo  i dla całej rodziny brak jakiejkolwiek stabilizacja.  Pozytywny wpływ zatrudnienia matek jest większy  w krajach, gdzie jest lepsza dostępność opieki żłobkowej, a drugie dziecko, pani minister, częściej rodzi  się w rodzinach, gdzie pracuje dwoje rodziców, a nie  tylko ojciec. Potrzebujemy stabilnej pracy dla kobiet, dostępnych żłobków, także cenowo. Taka kombinacja pozwoli nam wyjść z tego kryzysu demograficznego, o ile  jeszcze uzupełnimy to o mieszkalnictwo. Ale to nie  mogą być takie zapowiedzi jak „Mieszkanie+” czy  kolejny program wsparcia deweloperów, bo zapewniam, że więcej deweloperów nie potrzebujemy, potrzebujemy więcej dzieci. 

Barbara Bartuś
Informacja bieżąca 

Daria Gosek-Popiołek
Wydaje mi się, że jeżeli państwo chcą, żeby kobiety miały więcej dzieci, to musicie dać im coś więcej  niż jakąś konserwatywną ideologię nieprzystającą do  obecnych czasów. Dziękuję.  

Jarosław Rzepa
Szanowny Panie Marszałku! Wysoka Izbo! Pani  Minister! Pani poseł Barbara Bartuś powiedziała  o bardzo ważnej rzeczy, powiedziała o bezpieczeństwie, bezpieczeństwie, które wpływa zasadniczo na  to, jakie decyzje podejmują oczywiście przede wszystkim młode osoby. To jest bezpieczeństwo pracy, do  której będzie można wrócić, bezpieczeństwo miejsca,  w które można oddać dzieci, posłać dzieci w późniejszym wieku, to jest to, w jaki sposób te rodziny będą  mogły się rozwijać, bo wiecie państwo, że jeżeli jesteśmy młodzi, to myślimy, rozwijamy się, inwestujemy,  budujemy, kupujemy. To jest ten czas. Jeżeli, szanowni państwo, w tym myśleniu o demografii, o zwiększeniu liczby Polaków to będzie  nam przyświecało, właśnie to bezpieczeństwo i perspektywa, to nie będą tego kreowały programy, które będą obciążały budżet państwa , ale  właśnie to poczucie zbuduje właściwy efekt w postaci demografii, pani minister. Taka jest prawda. Dziękuję bardzo.  

Grzegorz Lorek
Panie Marszałku! Wysoka Izbo! 85% Polaków jest  zdania, że realizacja polityki prorodzinnej przez samorządy jest ważna, zaś 55% dostrzega takie działanie w swojej gminie – wskazują to wyniki badań  agencji Kantar. Rząd Zjednoczonej Prawicy docenia  samorządy działające na rzecz rodziny, dlatego ustanowił nagrodę dla najlepszych samorządów w ramach konkursu Samorząd Pro Familia. Chcę powiedzieć jako były samorządowiec, że jest to bardzo  ważny program, dlatego że wspomagamy samorządy  i inspirujemy je do jeszcze większego działania. A polityka demograficzna bez samorządu, który jest najbliżej ludzi, nie będzie pełna i nie będzie spójna. Dlatego ten program jest bardzo cenny.  Pani minister, chciałem zadać pytanie. Proszę o zaprezentowanie dokonań samorządów, które zostały  nagrodzone w ramach tego konkursu. Bardzo dziękuję. 

Monika Wielichowska
Szanowny Panie Marszałku! Wysoka Izbo! Pani  Minister! Do 2080 r. ubędzie nas ponad 7 mln, a jeszcze więcej osób przejdzie w wieku produkcyjnym na  emeryturę. To oznacza, że czeka nas jedno z największych wyzwań w historii – walka z demograficznym  tsunami i nieuniknioną depopulacją. Co robi rząd?  Otóż oprócz programu 500+, którego walor rozrodczy  dość szybko się wyczerpał, rząd nie robi nic. A lista  potrzeb wciąż jest długa i dłuższa, niż była jeszcze  5 lat temu. Rządowy program leczenia niepłodności naprotechnologią to jedna wielka klapa. Statystyki mówią  same za siebie. Do 2018 r. dzięki naprotechnologii  urodziło się 70 dzieci. Potem liczbę ciąż w ramach  programu, który ma 5% skuteczności, ukryliście,  choć polskiego podatnika kosztował on miliony. Zastąpiliście rządowy program in vitro, który ratuje  płodność całego społeczeństwa, naprotechnologią  , która nigdzie na świecie nie jest uznawana za alternatywną dla in vitro. A to dzięki in vitro  przyszło na świat ponad 22 tys. dzieci. Pani minister znowu dziś powtórzyła stare, puste  slogany: rodzina w centrum uwagi. To dlaczego, pani  minister, zamknęliście dobry, funkcjonujący nasz  program „Mieszkanie dla młodych”? Czym go zastąpiliście? No tak, zastąpiliście „Mieszkaniem+” i polskimi domami drewnianymi. Oba programy poniosły  kompletną klapę. Proszę nam o tym dzisiaj powiedzieć, a nie o Nowym Ładzie, który ma zasłonić stary bałagan, który  zatrzymał się kiedyś na slajdach. Jestem ciekawa, ile  dzięki naprotechnologii urodziło się dzieci, ile wybudowaliście mieszkań dla młodych ludzi w ramach programów: polskie domy drewniane i „Mieszkanie+”.  O tym chcemy dzisiaj rozmawiać, a nie o Nowym Ładzie, który ma zasłonić stary bałagan.  

Tadeusz Tomaszewski
Panie Marszałku! Pani Minister! Trzy kwestie. Po pierwsze, opieka nad dziećmi do lat 3. Są programy rządowe, pieniądze europejskie, ale są gminy  wiejskie o niskich dochodach własnych, one nie są  w stanie później dźwigać prowadzenia tego żłobka  lub klubu dziecięcego. Rozmawialiśmy o tym w Sejmiku Województwa Wielkopolskiego. Trzeba wsparcia rządu. A co robi rząd? Zabiera pieniądze, które są  dla samorządu, chociażby w ramach polityki podatkowej. Na razie nie ma rekompensaty. Druga kwestia to opieka lekarska nad małymi  dziećmi. Dzisiaj mamy ją przez telefon i przez szybkę.  Inna, skuteczna, to jest wizyta za 150–300 zł u lekarzy prywatnych. Kapitał rodzinny jest przeznaczany  na tę opiekę zamiast na tę finansowaną przez Narodowy Fundusz Zdrowia.  Mieszkania – mówiła pani o programie rządowym, ale dzięki determinacji Lewicy wpisano w Krajowy Plan Odbudowy budowę 70 tys. mieszkań na wynajem finansowanych  z Krajowego Planu Odbudowy, czyli z Funduszu Odbudowy. Chciałbym zapytać: Jaki jest stan realizacji czy rozpoczęcia prac  nad tym programem budowy tanich mieszkań na  wynajem? Ostatnia kwestia to funkcjonowanie, koordynacja  systemu zabezpieczenia społecznego. Codziennie  mam w biurach poselskich interwencje matek, które  nie otrzymują świadczeń 500+, nie otrzymują również innych, które wynikają z tego zabezpieczenia,  dlatego że, jak twierdzą, urząd wojewódzki w Wielkopolsce rozpatruje te sprawy od 8 do 3 lat.  Dzisiaj pani, która ma sześcioro dzieci, mówi, że  od 2 lat nie ma tych świadczeń. Czy nie trzeba czegoś  tutaj poprawić? Dziękuję. 

Marek Polak
Włożyłem. Dziękuję bardzo. Szanowny Panie Marszałku! Wysoka Izbo! Zacznę  od tego, o czym była uprzejma wspomnieć pani minister, że wbrew powszechnej opinii Polacy chcą mieć  dzieci, bo aż 98% z nich deklaruje chęć posiadania  potomstwa, a 45% chce mieć dwoje i więcej dzieci. Ale  aby te deklaracje pokrywały się z rzeczywistością,  muszą być do tego oczywiście odpowiednie warunki.  I bardzo dobrze, że rząd Zjednoczonej Prawicy wychodzi naprzeciw tym oczekiwaniom i nieustannie  wprowadza rozwiązania wspierające polskie rodziny,  angażując w to odpowiednie środki finansowe, a polityka prorodzinna jest działaniem priorytetowym.  To po raz pierwszy w historii mamy kompleksowy,  wieloaspektowy dokument, jakim jest strategia demograficzna zawierająca rozwiązania zmierzające do  zwiększenia dzietności w Polsce, i wierzę w to, że  zawarte w niej rozwiązania  pozwolą osiągnąć zamierzony cel.  Ale aby się utwierdzić w tym przekonaniu, chciałem zapytać panią minister: Jakie konkretne korzystne zmiany wzmacniające wsparcie państwa dla  polskich rodzin zawiera zapowiadana strategia, w jakich obszarach i jakie są spodziewane efekty tych  działań? Dziękuję bardzo.  

Barbara Nowacka
Panie Marszałku! Pani Minister! Wysoka Izbo!    Dziękuję bardzo. Pani Minister! Po tylu latach rządów faktycznie  dobrze, że zajmujecie się albo przynajmniej chcecie  się zająć kompleksową polityką demograficzną, bo  programy, które państwo przedstawialiście jako demograficzne, niestety – i mówię to ze szczerym żalem  – demograficzne nie są.Informacja bieżąca Polityka demograficzna, tak jak zresztą pani też  wspominała, to kwestie rynku pracy, kwestie mieszkań, kwestie bezpieczeństwa, kwestie edukacji, dostępu do żłobków i przedszkoli, ale również kwestie  bezpieczeństwa kobiet, bo to one muszą czuć się pewnie nie tylko w sensie ekonomicznym, ale też być  wolne od przemocy, by decydować się na macierzyństwo. Ja nie wiem, jak państwo zamierzacie się tym  zajmować, bo z tej pani wypowiedzi wynikało tylko  dużo dobrych chęci, a tak naprawdę widzimy, że realizacja kwestii mieszkaniowych idzie słabo. Pani minister, proszę o odpowiedź też na piśmie,  co chociażby z kwestią jawności wynagrodzeń, która  ma pomóc kobietom zarabiać tyle, ile mężczyźni na  tych samych stanowiskach, bo wiemy, że z tym jest  bardzo słabo, co z kwestią edukacji  antydyskryminacyjnej, tak żeby dziewczynki chciały studiować nauki ścisłe, chciały studiować te zawody  przyszłości i nie czuły się gorsze w społeczeństwie. I trzecia rzecz. Co z kwestią zwalczania przemocy  wobec kobiet? Deklaratywnie tak, oczywiście państwo mówicie, że zwalczacie, ale sama pani wie, że  ataki na konwencję stambulską nie wpływają na poprawę bezpieczeństwa kobiet. Dziękuję.    

Marcelina Zawisza
Szanowny Panie Marszałku! Szanowna Pani Minister! W okresie pandemii odnotowaliśmy ujemny  przyrost naturalny. Główny Urząd Statystyczny  mówi tutaj wprost: zanotowaliśmy najgorszy  wynik od początku prowadzenia takich statystyk.  Według demografów sytuację może poprawić dostępność mieszkań, ale nie mieszkań z kredytem na  30 lat, tylko mieszkań na wynajem, które można  wynająć, płacąc tani czynsz. 45% osób w wieku 18 lat  – 34 lata mieszka ze swoimi rodzicami, ponieważ nie  stać ich w dużej mierze na wyprowadzenie się, na  wzięcie kredytu. Albo nie chcą się zdecydować, albo  nie mają zdolności kredytowej. Tymczasem co widzimy w Nowym Ładzie? Dopłata do kredytu, pomoc  w spłacie kredytu. Czy wy naprawdę uważacie, że  zapewnianie tego młodym ludziom w niestabilnej  sytuacji ekonomicznej, ponieważ przez 30 lat nie  będą wiedzieli, czy ich sytuacja mieszkaniowa jest  stabilna, czy będą w stanie spłacać raty kredytu  , to jest coś, co zachęci młodych ludzi do  tego, aby decydować się na kolejne dzieci? Czy naprawdę uważacie, że to jest rozwiązanie, które jest  optymalne? Badania i demografowie mówią wprost:  mieszkania na wynajem z tanim czynszem, a nie  30 lat kredytu. To jest rozwiązanie, które powinniście promować, a nie wtłaczać kolejne pieniądze do  kieszeni deweloperów.  

Joanna Borowiak
Bardzo dziękuję.  Panie Marszałku! Wysoki Sejmie! Pani Minister!  No cóż, pani poseł, mieszkania na wynajem absolutnie nie zapewnią bezpieczeństwa, nie dadzą poczucia  stabilności młodym ludziom, którzy chcą założyć rodzinę albo tym, którzy już te rodziny posiadają, a chcą  mieć więcej dzieci. My chcemy, żeby polskie rodziny  miały własne mieszkania. Tylko to zapewni to poczucie bezpieczeństwa. Pani minister przedstawiła konkretne, wymierne  efekty działań rządu Prawa i Sprawiedliwości. Natomiast opozycja mówi dzisiaj, że jest rozczarowana.  Rozczarowana. W takim razie, szanowni państwo  posłowie, jak wyglądało wsparcie rodziny w latach  2008–2015? Główne motto ministra finansów? „Pieniędzy nie ma i nie będzie”. Podwyższenie wieku  emerytalnego, nieliczenie się z wolą rodziców i przymuszanie sześciolatków do nauki w I klasie w szkole,  likwidacja szkół, likwidacja szpitali – to była ta troska o zdrowie Polaków – likwidacja laboratoriów sanepidu, ograniczenie  przyjęć na studia  medyczne. To były wasze działania. Wy nie macie  dzisiaj prawa mówić, że to, co rząd Prawa i Sprawiedliwości wprowadził, jest złe. I do pani poseł z Platformy Obywatelskiej. Pani  poseł, 2 tys. żłobków przez 8 lat rządów Platformy to  naprawdę nie jest wyczyn, dlatego że my dzisiaj mamy  ponad 6,5 tys. żłobków i przeznaczamy trzy razy więcej środków  niż wy przeznaczaliście. Wy  tylko mówicie, a prowadziliście działania pozorowane. My pokazujemy, że można. I to, że można, zawarte jest w „Strategii demograficznej 2040”.   

Barbara Nowacka
Informacja bieżąca 

Michał Szczerba
Panie Marszałku! Wysoka Izbo! Czasami warto  zajrzeć do e-maili Dworczyka. Tam jest taka bardzo  ciekawa dyskusja, jak państwo być może zauważyliście, na Twitterze o tym, że 500+ już nie robi wrażenia na Polakach. Dlatego też tęgie głowy z Dworczykiem na czele dyskutują z tym przedstawicielem  Banku PKO BP, jak inaczej nazwać ten program.  A więc mamy do czynienia przede wszystkim z propagandą.  Druga i ważniejsza sprawa to konkrety. Współczynnik dzietności w Polsce w 2020 r. wyniósł 1,378.  To najniższy współczynnik dzietności od 2016 r. Ale  chciałem zwrócić uwagę na jeszcze jedną konsekwencję tego niskiego współczynnika dzietności – na głodowe emerytury, które czekają Polki i Polaków  w przyszłości. Szanowni państwo, stopa zastąpienia,  czyli relacja przeciętnej emerytury do przeciętnego  wynagrodzenia  jeszcze w roku 2014 wynosiła 52,5%, a na koniec 2020 r. spadła do 42,4%. Co  to oznacza? To oznacza tak naprawdę, że czekają nas  głodowe emerytury w przyszłości, a wasza polityka  demograficzna, poza tymi strategiami, kolejnymi pełnomocniczkami, kompletnie nie działa. Weźcie się do  pracy, ponieważ  przygotowujecie nasze społeczeństwo na wielki  kryzys. Tym kryzysem będą głodowe emerytury  w przyszłości  i stopa zastąpienia, która będzie cały czas spadać. Dziękuję bardzo.  

Jan Szopiński
Panie Marszałku! Pani Minister! Wysoka Izbo!  Chciałbym zadać następujące pytanie: Czy nasz rząd  rozumie problemy współczesnego młodego człowieka,  który staje przed decyzją, czy zostać świadomym i odpowiedzialnym rodzicem? Moim zdaniem odpowiedź  na to pytanie niestety nie jest jednoznaczna. Młodzi  ludzie, którzy decydują się na dziecko, zaciągają kredyt. Kredyt pod względem swojej przyszłości, kredyt,  który będą spłacać przez minimum 20 lat od chwili  poczęcia, a wysokość miesięcznej raty jest im nieznana. Gwarantem tego kredytu musi być stabilne  gospodarczo i politycznie państwo, państwo, w którym wysokość zarobków będzie dawała młodym ludziom gwarancję spłaty tego kredytu, państwo, które będzie przewidywalne na tyle, że bez lęku o swoją  przyszłość ci ludzie będą mogli podjąć tak ważną dla  swojej przyszłości decyzję.  Dzisiaj państwo chce zapewnić stabilizację oraz bezpieczeństwo  przyszłym rodzicom poprzez system dopłat, nad  którym cały czas trwają jakieś prace, są tam wprowadzane zmiany. W państwie toczy się wojna ideologiczna, w której nigdy nie będzie zwycięzcy ani przegranego, natomiast, jak w każdej wojnie, będą ofiary,  którymi w każdej chwili mogą zostać oni sami oraz  ich dzieci. Żadnemu rządowi w cywilizowanym świecie nie udało się kupić dzieci za gotówkę. Aby zachęcić młodych ludzi do tworzenia rodzin, trzeba dać im  gwarancję bezpiecznego życia w przyjaznym kraju.  Jeśli tak nie będzie, nie uzyskamy koniecznego  dla pomyślnej przyszłości naszego kraju skoku demograficznego. Dziękuję bardzo.   

Waldemar Andzel
Panie Marszałku! Pani Minister! Wysoki Sejmie!  Opozycja potrafi tylko krytykować, narzekać i nic więcej. Rząd Prawa i Sprawiedliwości robi najwięcej ze  wszystkich rządów Rzeczypospolitej Polskiej w zakresie polityki prorodzinnej – inaczej dzisiaj byłby dramat  – w tym aktywnie współpracuje z samorządami w zakresie polityki prorodzinnej, chociażby w ramach kierowanych do samorządów inicjatyw. Pani Minister! Proszę o podanie przykładów tego  rodzaju działań. Dziękuję bardzo.   

Monika Rosa
Panie Marszałku! Pani Minister! Wysoka Izbo!  Istnienie luki pomiędzy liczbą dzieci, którą chciałyby  mieć pary, a faktycznymi zachowaniami to jest po  prostu rzeczywistość. Z czego to wynika? Chodzi  o kwestie braku stabilności finansowej, niepewności co do przyszłości, ograniczenia dotyczące spraw  mieszkaniowych, obawy kobiet przed utratą pracy,  ale także o bezpłodność par. Odnośnie do bezpłodności: państwo zlikwidowaliście dobrze działający program in vitro. Może warto po prostu do niego wrócić,  pani minister?  Co do kwestii mieszkaniowej był program „Mieszkanie+”, były mieszkania na wynajem dla osób, które nie mogą sobie pozwolić na kredyt. To nic przyjemnego mieć kredyt na 30 lat, proszę mi wierzyć,  i spłacać go do starości. Może więc jednak warto  powrócić do pomysłu dotyczącego mieszkań na wynajem, tylko skutecznie go realizować?  Jest rzecz, na którą państwo w ogóle nie zwracacie uwagi, chodzi o tzw. koszty macierzyństwa, czyli  doświadczenie kobiet wynikające z posiadania dzieci  i problemów, które są związane z tym, że ciężko jest  wrócić na rynek pracy, rozwijać karierę zawodową  , że muszą łączyć opiekę nad dziećmi, dbanie o dom z pracą zawodową, ponieważ partnerzy  niewystarczająco angażują się w obowiązki. Jaka jest  odpowiedź na to wyzwanie? To jest urlop ojcowski.  Pytanie: Pani minister, czy taką inicjatywę odnośnie  do urlopu tylko dla ojców, urlopu minimum 2-miesięcznego, do wybrania dla nich planujecie państwo  wprowadzić? Jeśli tak, to kiedy? Dodam, że i tak taki  obowiązek ciąży na państwie polskim z racji przynależności do Unii Europejskiej po prostu. I ostatnia kwestia. Nie wiem, czy mają państwo  świadomość, ale zakaz aborcji w Polsce zdecydowanie  wpłynie na obawy kobiet i par przed posiadaniem  dzieci. Jeśli państwo chcą dbać o dzietność, komfort  kobiet, komfort par, naprawdę zakazywanie aborcji  nie jest tu właściwą drogą.   

Rafał Adamczyk
Panie Marszałku! Pani Minister! Wysoka Izbo!  Pani poseł wnioskodawca i pani minister w swoich  wypowiedziach potwierdziły, że Polska jest w pułapce demograficznej. Stan faktyczny w obszarze współczynnika dzietności jest na tę chwilę również beznadziejny. Prawie 100% młodych Polek i Polaków pragnie mieć dzieci. Nie wszyscy mogą te marzenia  spełniać. Możliwy jest wzrost dzietności w Polsce  w wyniku przeprowadzania zabiegów in vitro. Pani Minister! Pytanie: Kiedy w końcu państwo  polskie będzie refundowało młodym Polkom i Polakom zabiegi in vitro? Dziękuję. 

Paweł Rychlik
Panie Marszałku! Pani Minister! Wysoka Izbo!  Trwałe i dobrze funkcjonujące rodziny stanowią jeden z najważniejszych zasobów społecznych. Rodziny  stwarzają warunki do urodzenia, wychowania dzieci,  a także zapewniają pomoc i bezpieczeństwo materialne jej członków. Problemem jednak dzisiejszej cywilizacji i dzisiejszych czasów jest rozpad rodzin, który  pozostawia trwałe ślady w psychice szczególnie dzieci. Skutkuje to również pogorszeniem sytuacji materialnej, szczególnie kobiet i dzieci. W Unii Europejskiej obok bezrobocia rozpad rodzin to główna przyczyna ubóstwa. Samotne matki i samotni ojcowie  napotykają na wiele trudności, szczególnie w zakresie łączenia pracy zawodowej z obowiązkami opiekuńczymi.  W związku z powyższym, pani minister, chciałem  zapytać, czy w ramach strategii demograficznej 2040  dla małżeństw i rodzin zakłada się wsparcie poprzez  profilaktykę rozpadu więzi w rodzinie czy między rodzicami?  Co kryje się pod skrótem WWRD?  Czy chodzi o wczesne wspomaganie rozwoju dzieci  i wsparcie rodzin? Na czym to polega? Dziękuję. 

Ryszard Wilczyński
Pani Minister! Żaden poważny, rzetelny człowiek,  a minister w szczególności, nie dyskredytuje osiągnięć poprzedników. Powiem, że jestem osobiście  bardzo zaskoczony pani sformułowaniem, powiedziała pani, iż nie zrobiliśmy nic, jeżeli chodzi o politykę  prorodzinną. Nie wolno tak mówić, jeżeli liczy pani  na rzetelną debatę, bo pani ma być ministrem rozwiązującym problemy, a nie oficerem propagandy  swojej partii. Powinna pani za to przeprosić, naprawdę, albo już więcej tak nie mówić, bo to rzeczywiście  wstyd. Nakłady na in vitro. Program in vitro rozwiązał  problem ubóstwa, ale w sensie demograficznym urodzenie jednego dziecka ekstra to jest 1350 tys. zł. Informacja bieżąca W programie in vitro – sto razy mniej. Mówienie  o poważnym programie prorodzinnym bez programu  in vitro  jest niepoważne.  Tak samo złamaliście kompromis aborcyjny. Co  to oznacza? Że kobiety rodzą po trzydziestce. Ryzyko  urodzenia terminalnie chorego dziecka rośnie skokowo. Cały czas serwujecie impulsy, które zniechęcają  kobiety do rodzenia dzieci. Tak nie wolno.  I na dodatek: zapytajcie ekspertów, wszyscy wam  powiedzą, że bez odpowiedzialnej, ukierunkowanej na  integrację polityki imigracyjnej nie zasypiemy luki  200 tys. miejsc pracy, 200 tys. ludzi, którzy wychodzą  z rynku pracy co roku. Ani słowem nie zająknęliście  się o tym w swojej strategii, bo jeżeli chodzi o imigrację, o słowo imigrant, to boicie się go jak diabeł święconej wody. Pora przejrzeć na oczy.  

Magdalena Biejat
Panie Marszałku! Wysoka Izbo! Pani Minister!  W państwa strategii demograficznej zapisy zawarte  w diagnozie sytuacji brzmią bardzo obiecująco. Piszecie m.in.: wzrost liczby dzieci oraz choroba lub  niepełnosprawność prowadzą często do wycofania się  częściowego lub całkowitego jednego z rodziców,  głównie matek, z rynku pracy. Zwracacie państwo  także uwagę na to, że nieodpłatna praca opiekuńcza  pozostaje nierozpoznana. To są wszystko słuszne diagnozy. Niestety kiedy przechodzimy do konkretnych  zapisów rozwiązań, są one rozczarowująco ogólnikowe. Widać, że zamiast uznać różne potrzeby kobiet,  mężczyzn i rodzin w XXI w., dostrzec rozmaite modele tworzenia rodziny, próbujecie je wtłoczyć w jedyny słuszny model, co prawdopodobnie – nie chcę  być tu złym prorokiem, ale pewnie tak to się skończy  – będzie kontrproduktywne, będzie mieć skutek odwrotny do zamierzonego.  Mam pytanie dotyczące sytuacji  na  rynku pracy: Jaki obecnie odsetek ojców korzysta  z urlopu ojcowskiego, tego dwutygodniowego, i z urlopu rodzicielskiego? Mówicie o sytuacji kobiet na rynku pracy, ale nie wspominacie o tym, w jaki sposób  zachęcać mężczyzn do tego, żeby brać udział w życiu  rodzinnym i żeby przez to zwiększać równouprawnienie i równość szans kobiet i mężczyzn na rynku  pracy.  Zwracacie państwo również uwagę, jest tam taki  punkt, dość lakoniczny, o szczególnej ochronie małżeństwa. Tymczasem według danych GUS-u już  w 2014 r. ok. 1/5 dzieci rodziło się w związkach nieformalnych. Jak macie państwo zamiar wesprzeć te  dzieci i te rodziny? Dziękuję.  

Bożena Borys-Szopa
Panie Marszałku! Wysoka Izbo! Pani Minister!  Omawiana dzisiaj strategia to pierwszy tego typu  dokument. Szkoda, że opozycja zamiast wykorzystać  ten moment do konstruktywnych propozycji, do poszerzania tego dokumentu  do poszerzania działań rządu, jak zwykle nie  zawiodła w krytyce wszystkiego i wszystkich. Proszę  mi palcem nie grozić. W projekcie „Strategii demograficznej 2040” czytamy: strategia demograficzna jest kompatybilna ze  „Strategią na rzecz odpowiedzialnego rozwoju” i Polskiego Ładu. Niewątpliwie ważną rolę w podejmowaniu decyzji o powiększeniu rodziny odgrywa stabilność i pewność pracy, zwiększenie elastyczności zatrudnienia. Poczucie bezpieczeństwa finansowego  przy jednoczesnym dążeniu do rozwijania kariery  zawodowej to jedno z najważniejszych kryteriów przy  podejmowaniu decyzji o kolejnym dziecku   w rodzinie.  Jakie zmiany w prawie są konieczne w celu wprowadzenia rozwiązań zwiększających elastyczność  i stabilność pracy zarówno dla matek, jak i ojców,  które z jednej strony ułatwią łączenie pracy zawodowej z opieką nad dziećmi, a z drugiej jednocześnie nie  przyczynią się do obniżenia dochodów w gospodarstwie domowym i rezygnacji z planów i aspiracji zawodowych? Dziękuję bardzo.  

Ryszard Wilczyński
Informacja bieżąca 

Grzegorz Rusiecki
Panie Marszałku! Wysoka Izbo! Pani Minister!  Debata na temat dzietności społeczeństwa powinna  nas łączyć, powinna być pozbawiona wzajemnych inwektyw, oskarżeń i rozliczeń. Prawda jest taka, że  zarówno te programy, które realizował rząd Platformy Obywatelskiej i PSL-u, jak i te, które państwo  realizujecie jako Zjednoczona Prawica, nie przynoszą  spodziewanych efektów. Trzeba się zastanowić, co  zrobić, żeby osiągnąć efekt demograficzny. Bardzo wiele mówiono tu o mieszkaniach, o pracy,  o programie in vitro. Pod tym wszystkim trzeba się  podpisać. Natomiast chciałbym zapytać panią minister o konkret związany z pewną profilaktyką zdrowotną, z pewną opieką zarówno nad mężczyznami,  jak i kobietami, dziewczynkami, chłopcami, już od  tych najmłodszych lat, zmierzającą do tego, żeby kontrolować – czy poprzez wizyty u ginekologa, czy w przypadku mężczyzn u androloga – kwestie związane  z ich kondycją, jeżeli chodzi o możliwość posiadania  dzieci. Spojrzeć na to kompleksowo. Rzeczywiście,  proszę państwa , wystarczy przyjść do odpowiednich przychodni i zobaczyć, że to nie jest tak,  że Polacy nie chcą mieć dzieci. Jest mnóstwo par  w Polsce, tysiące, które zwyczajnie po prostu nie  mogą. Warto ich w tym wesprzeć. Bardzo proszę,  pani minister, o odpowiedź na to pytanie. Dziękuję. 

Przemysław Koperski
Panie Marszałku! Pani Minister! Wysoka Izbo!  Z opublikowanego w 2019 r. raportu CBOS-u wynika,  że 94% Polaków deklaruje chęć posiadania przynajmniej jednego dziecka, a 39% odpowiada, że chciałoby mieć trójkę lub nawet więcej dzieci. Ja sam mam  trójkę, jestem potrójnie szczęśliwym tatą.  Polki i Polacy chcą mieć dzieci, ale chcieć, a móc  to są dwie zupełnie różne sprawy. Bo w Polsce rząd  rzuca codziennie kobietom setki administracyjnych  i gospodarczych kłód pod nogi, nie mówiąc o kamieniowaniu ich praw przez Trybunał Konstytucyjny  Julii Przyłębskiej. Czy Polki mogą rodzić więcej dzieci, pani minister? Pewnie takie pytanie pani sobie zadaje i my  wszyscy je zadajemy. Jasne, że tak. Polki mogą rodzić  więcej dzieci i rodzą. Rodzą w Anglii, w Czechach, we  Francji, w tych krajach, gdzie są szanowane prawa  kobiet, i tam, gdzie jest realne wsparcie dla rodzin.  Minister Czarnek chciałby w Polsce modelu tysięcy  nastoletnich matek , ale brak edukacji,  wsparcia medycznego, mieszkań, stałej i stabilnej  pracy, żłobków to jest droga do piekła, a nie do tego,  żeby Polska miała korzystny wzrost demograficzny.  Zobaczcie, jak jest chociażby w Irlandii. Przecież  w Irlandii średni wiek kobiet, które rodzą dzieci, wynosi 31 lat, więc to nie wiek jest barierą, która jest  nie do przezwyciężenia, tylko niestety barierą są  działania polityczne, które państwo realizujecie. Bezduszne działania, ponieważ 1/3 par w Polsce nie może  mieć dzieci, a państwo nie pozwalacie tym rodzinom  posiadać dzieci, ponieważ zablokowaliście dofinansowanie programu in vitro. Zróbcie krok w dobrą stronę i przynajmniej tę jedną rzecz odblokujcie w przyszłym roku.  I ostatnia sprawa. Panie marszałku, ostatnia kwestia, którą pani  minister może samodzielnie podjąć. Chodzi o ZUS.  ZUS ściga matki, które korzystają ze świadczeń macierzyńskich. Tnie im należne wynagrodzenia i ściga  je po urodzeniu dzieci. Mogłaby pani wydać polecenie  w ZUS-ie, żeby tych praktyk zaprzestano. Dziękuję  uprzejmie.   

Anna Dąbrowska-Banaszek
Panie Marszałku! Pani Minister! Uporządkujmy  dyskusję. Pod koniec 2011 r. liczba mieszkańców Polski zaczęła maleć. Wskazane są cały czas ukierunkowane działania, aby można było temu przeciwdziałać. Z badań wynika, że najpoważniejszymi barierami, jeśli chodzi o powiększanie rodzin, są problemy  finansowo-bytowe, ekonomiczne oraz niepewność Informacja bieżąca związana z możliwością łączenia kariery zawodowej  z życiem rodzinnym. Należy wzmocnić niezależność  ekonomiczną młodych ludzi. Mamy zapowiedź kolejnego wzrostu płacy minimalnej. To dobrze, ale ważne jest też to, by pamiętać o innych grupach pracowników mających nieznacznie większe uposażenia. Polityka prorodzinna powinna pełnić funkcję koordynującą, mającą za zadanie skupianie różnych  instytucji, różnych form wsparcia dla rodzin w ich  codziennym funkcjonowaniu, a nie tylko w sytuacjach kryzysowych. Powinna koncentrować się na  czterech segmentach: wsparciu finansowym, przyjaznym rynku pracy, usługach dla rodzin i kwestiach  związanych z edukacją. Ważna jest rozbudowa systemu opieki instytucjonalnej nad dziećmi.   Zapowiadany Polski Ład umożliwia realizację skoordynowanej polityki prorodzinnej. Jednym z planowanych działań jest rozbudowa bazy placówek wychowawczych i opiekuńczych dla najmłodszych dzieci.  Będą realizowane różne programy, m.in. program  dotyczący planu pracy świetlicy szkolnej.  Chodzi o to, aby szkoły opiekowały się dziećmi  w czasie, w którym rodzice pracują. Ważne jest to, żeby  była przygotowana wartościowa oferta. I żłobek w każdej gminie. Samorządy, które będą chciały budować  żłobki, otrzymają dotacje. Na tę przyjazną szkołę  w okresie od 2021 r. będzie przeznaczone 64,8 mld zł.  Bardzo dziękuję za takie plany.  

Michał Gramatyka
Pani Marszałek! Pani Minister! Wysoka Izbo! Rak  szyjki macicy jest czwartym w kolejności najczęściej  diagnozowanym nowotworem w kategorii raków złośliwych w Polsce i czwartą przyczyną zgonów z powodu raka wśród kobiet. Co roku ta choroba zabiera  ok. 2 tys. Polek. Leczenie nawet we wczesnym stadium i niezależnie od zastosowanej metody w zasadzie wyklucza możliwość urodzenia przez kobietę  dziecka. Uznanym i cudownym sposobem zapobiegania takim rakom są szczepienia. Szczepienie 12-letnich, 13-letnich dziewczynek w pełni zabezpiecza je  przez zarażeniem się wirusem brodawczaka. Podobnie zabezpiecza się chłopców przed następstwami tej  strasznej choroby, bo istnieją raki pochodne: krtani,  pęcherza, prącia, odbytu. Dzisiaj w Polsce jedna dawka takiej szczepionki kosztuje 550 zł. Po to, by zabezpieczyć dziecko, potrzebne są trzy dawki.   Pamiętajmy, że koszty leczenia tych nowotworów są  wielokrotnie większe niż koszty szczepień. Kiedy  wprowadzą państwo powszechną refundację tych  szczepionek? 

Paulina Matysiak
Dziękuję. Pani Marszałek! Pani Minister! Wysoka Izbo! To  dobrze, że rząd dostrzega w końcu potrzebę wieloletniego planowania strategii, nie zamyka oczu na realne wyzwania, jakie stoją przed nim w związku  z problemem niższej dzietności w Polsce. Wyszczególnione cele nie są nowością. Od lat mówi się o tak  naprawdę tych samych potrzebach osób, które chcą  założyć rodzinę. Mówiły o tym już moje poprzedniczki, posłanki z partii Razem. Stabilność finansowa,  tanie mieszkania na wynajem, a nie na kredyt na  30 lat, praca na umowę o pracę na czas nieokreślony,  możliwość zapisania dziecka do żłobka czy przedszkola – to powinna być w Polsce norma. Chciałabym natomiast poruszyć inny temat, który padał już w stawianych pytaniach. Mianowicie czy  rząd planuje wrócić do centralnego finansowania  programu in vitro? Czy nadal chcecie państwo zrzucać finansowanie tego na samorządy, które czasami,  jeśli mają takie możliwości finansowe, przyjmują ten  program lokalnie?  W wyniku programu  in vitro, który działał do 2016 r., urodziło się ponad  22 tys. dzieci. To są dane z końca 2019 r. Wciąż są  rodziny, które chciałyby z tego programu skorzystać,  a których nie stać na opłacenie tej procedury. Dlaczego rząd zostawia te rodziny samym sobie, bez prawdziwego wsparcia? Od sytuacji materialnej, od miejsca zamieszkania nie powinna zależeć możliwość  powiększenia rodziny. Dziękuję.  

Anna Dąbrowska-Banaszek
Informacja bieżąca 

Patryk Wicher
Szanowna Pani Marszałek! Wysoka Izbo! Pani  Minister! Rząd dostrzega problem bezpłodności. Gdyby ktoś przeczytał dokładnie strategię, która jest  przecież przedstawiona państwu do dyskusji, to zobaczyłby, że są tam uwzględnione wielospecjalistyczne centra wspierania leczenia bezpłodności,  które właśnie mają być blisko człowieka, blisko rodzin, w gminach. Dzisiaj rodziny tracą gigantyczne  pieniądze na dojeżdżanie do specjalistów i wiele godzin spędzają w autach. Moi drodzy państwo, te koszty są niewspółmierne. My chcemy, żeby ta wysokospecjalistyczna pomoc była skupiona jak najbliżej  tych osób, istotna jest współpraca z samorządem terytorialnym. Moi drodzy państwo, 20% par boryka się z problemem bezpłodności, a my mówimy tylko o jednej metodzie. Bezpłodność ma wieloaspektowe przyczyny.  Są to zaburzenia hormonalne, stan psychofizyczny,  są to czasami problemy chirurgiczne, które też trzeba rozwiązać. I ci wszyscy specjaliści w jednym miejscu, tworząc konsylia lekarskie , powinni  właśnie pomagać tym bezpłodnym parom.  Pani Minister! Dziękuję za te starania i bardzo  proszę o stworzenie programu wspierania tych ośrodków wysokospecjalistycznych w gminach danego ośrodka, ale także o dofinansowanie leków, które są konieczne przy leczeniu bezpłodności, bo to są bardzo  duże koszty, niewspółmierne dla wielu rodzin, które  borykają się z problemami finansowymi. A również  dla rodzin wielodzietnych, które też chcą mieć następne dzieci, a są pewne problemy, które się pojawiają. Bardzo dziękuję.  

Grzegorz Matusiak
Pani Marszałek! Pani Minister! Wysoka Izbo!  Przede wszystkim należałoby przy tej krytyce Platformy Obywatelskiej zacytować słynne słowa już klasyka Bronisława Komorowskiego: Zmień pracę, weź  kredyt. Dzisiaj bezrobocie w naszym kraju jest bardzo niskie w porównaniu do tego, co było za rządów  Koalicji Obywatelskiej, czyli Platformy i PSL-u. Teraz mam takie konkretne pytanie do pani minister, bo to, co dzisiaj proponuje rząd Prawa i Sprawiedliwości, to jest przede wszystkim polityka prorodzinna. Proszę odpowiedzieć, czy dzisiaj programy  istotne dla potrzeb młodych małżeństw, takie jak  „Dobry start”, 300+, „Mama”, „Maluch”, budowa  żłobków na szeroką skalę Proszę wskazać efekty  tych programów i plany na przyszłość odnośnie do  ich realizacji. Dziękuję bardzo.  

Klaudia Jachira
Panie Przewodniczący Komitetu do Spraw Bezpieczeństwa Kaczyński! Pani Marszałek! Wysoka  Izbo! Chcecie dzieci? To zacznijcie poważnie traktować kobiety. Przywróćcie dostęp do badań prenatalnych, refundujcie in vitro. Nie odbierajcie kobietom  praw, nie obrażajcie nas, tak jak dzieje się to nawet  w tym Sejmie, panie Terlecki. Nie wysyłajcie na nie  wojska, Wojsk Obrony Terytorialnej, żandarmerii ani  nawet oddziałów specjalnych z pałkami teleskopowymi czy policji z gazem. Budujcie żłobki. Ułatwiajcie  kobietom powrót na rynek pracy.   Chcecie dzieci? To nie śmiejcie się i nie klaszczcie,  gdy posłanka Lewicy mówi o samobójstwach wśród  młodzieży. Stwórzcie im przyjazną szkołę. Nie wciskajcie im ideologii narodowo-katolickiej.   Traktujcie poważnie nauczycieli i usuńcie z funkcji ministra edukacji człowieka bez kultury. Chcecie  dzieci?  To przestańcie ochraniać pedofilów w sutannach. Polki nie boją się rodzić w Anglii,  w Belgii i w całej Europie, bo są tam szanowane. Ale  nie będą rodzić dzieci w Polsce, dopóki nie zaczniecie  nas szanować i traktować poważnie.   I nawet największa kasa nie pomoże.  

Katarzyna Sójka
Dziękuję. Pani Marszałek! Pani Minister! Wysoka Izbo! Od  stycznia 2019 r. Polska jako jeden z nielicznych krajów  Unii Europejskiej wprowadziła nowy standard organizacyjny opieki okołoporodowej w sprawach, które dotyczą okresu ciąży, okresu porodu, opieki nad noworodkiem, połogu i laktacji. Dokument ten kompleksowo  opisuje zakres działań medycznych w tym obszarze.  Wprowadza konieczne zmiany w świadczeniach profilaktycznych i działaniach w zakresie promocji zdrowia  oraz badaniach diagnostycznych, badaniach prenatalnych, konsultacjach medycznych kobiet w okresie ciąży.  Standard oraz ostatnie zmiany, które spowodowały  również, że położne mają kompetencje do kompleksowej  opieki nad ciężarną. Chciałam powiedzieć, że wyzwaniem jest także wsparcie kondycji psychicznej matki po  porodzie, przed porodem, dlatego ważnym punktem,  który wcześniej nie był określony tak klarownie jak  w tym dokumencie, jest opieka psychologiczna nad ciężarną  oraz wprowadzona konsultacja psychologiczna w trakcie ciąży. Jeśli pojawi się jakakolwiek  przesłanka świadcząca o niedyspozycji psychologicznej,  od razu są wprowadzone działania wsparcia dla kobiety w okresie ciąży. I moje pytanie: Czy będą podejmowane działania  profilaktyczno-edukacyjne promujące schemat opieki  nad ciężarną, który zawarty jest w wyżej wymienionym standardzie organizacyjnym opieki okołoporodowej? Standard jest bardzo dobrze postrzegany,  jednak myślę, że nie wszystkie kobiety są świadome  możliwości, które on daje. Dziękuję bardzo.  

Tomasz Aniśko
Pani Marszałek! Wysoka Izbo! Pani Minister! Jednym z kluczowych instrumentów w zakresie polityki  demograficznej zmierzającym do poprawy dzietności  w Polsce powinno być zapewnienie powszechnego dostępu do usług opiekunki nad dziećmi. Gwarancja miejsca w żłobku lub w klubie dziecięcym każdej rodzinie  wychowującej dziecko do lat 3 umożliwiłaby godzenie obowiązków domowych z zawodowymi i tym samym wyrównywałaby relacje płci, a także potencjalnie  zwiększałaby dochód w rodzinie. Niestety dziś wciąż jesteśmy bardzo daleko od  zapewnienia takiej gwarancji miejsca w żłobku lub  klubie dziecięcym każdemu dziecku w Polsce, a szczególnie dzieciom z terenów wiejskich. W ubiegłym roku  zaledwie 15% dzieci w wieku do lat 3 było objętych  opieką w żłobkach i klubach dziecięcych. Zaledwie 45%  gmin w Polsce  posiada co najmniej jeden  żłobek, oddział żłobkowy lub klub dziecięcy. Jeśli  chcemy w mądry sposób zachęcać Polki i Polaków do  zakładania rodzin, te liczby muszą się radykalnie  zmienić. Stąd moje pytanie: Czy rząd planuje zwiększenie wsparcia dla gmin na budowę i prowadzenie  publicznych żłobków i klubów dziecięcych?   Czy planowane jest skierowanie dodatkowych  środków do gmin, które dziś takich żłobków i klubów  dziecięcych nie mają? Jeśli tak, to o jakich kwotach  jest mowa? Dziękuję. 

Anna Ewa Cicholska
Dziękuję. Szanowna Pani Marszałek! Pani Minister! Wysoka  Izbo! Powiedzmy sobie szczerze: poprzednie rządy były  głuche na potrzeby środowisk działających na rzecz  rodziny i nie prowadziły dialogu ze społeczeństwem  na temat rzeczywistych potrzeb rodziny. Jako wieloletni dyrektor placówek oświatowych pamiętam, jak  dzieci przychodziły do szkoły niedożywione, a czasem  i głodne. To nasz rząd, rząd premiera Mateusza Morawieckiego, wsłuchuje się w potrzeby rodzin, słucha opinii środowisk prorodzinnych, naukowych, czego przykładem jest powołanie Rady Rodziny. Pani Minister! Proszę powiedzieć, jakie są cele  i działania Rady Rodziny oraz jaki jest jej wpływ na  politykę prorodzinną rządu Zjednoczonej Prawicy.  Dziękuję.   

Małgorzata Pępek
Pani Marszałek! Wysoka Izbo! Demografia jest  taką dziedziną, gdzie rządzą twarde dane i statystyki, a nie piękne słowa, puste obietnice i zakłamywanie rzeczywistości. Fakty są takie, że liczba ludności  w Polsce kurczy się z każdym rokiem. Spada zarówno liczba urodzeń, jak i wskaźnik dzietności. Doszło  nawet do sytuacji, w której w ciągu ostatnich kilkunastu miesięcy urodziło się w Polsce najmniej dzieci  od czasu II wojny światowej. Jednocześnie odnotowaliśmy w tym czasie najwięcej zgonów w powojennej  historii Polski.  Choć na 500+ państwo polskie wydało już ponad  100 mld zł, liczba urodzeń dzieci w Polsce spadła do  poziomu sprzed wprowadzenia tego programu. W kontekście sztucznego sukcesu 500+ powołujecie się przykładowo na prognozę GUS-u z 2014 r., która była niższa niż realna liczba urodzeń w kraju. Jednocześnie  pomijacie fakt, że za rządów  PO–PSL liczba urodzeń także była wyższa od szacunków GUS-u.  Kiedy w końcu przedstawicie Polakom rzetelną analizę i strategię prowadzenia polityki społecznej, która  będzie długofalowa nie tylko z nazwy? Dziękuję. 

Piotr Borys
Szanowni Państwo! Wysoka Izbo! Kiedy obserwujemy retorykę Prawa i Sprawiedliwości i kiedy przyglądamy się statystykom, widzimy ogromny rozdźwięk,  widzimy kłamstwo i manipulację. Państwo jawicie  się jako partia prorodzinna, która ma dbać o polską  rodzinę. Jak ma się to do statystyk? Chciałbym, żeby  tę refleksję przyjąć na dzisiejszym posiedzeniu Sejmu  i bić na alarm.  Otóż między kwietniem a marcem ubiegłego  i tego roku zmarło najwięcej Polaków od II wojny  światowej, 508 tys. naszych rodaków. Urodziło się  350 tys. dzieci, najmniej od 12 lat. 158 tys. osób – tyle  wynosi dokładnie ta dziura demograficzna. W I kwartale tego roku zawarto 13 tys. małżeństw, o 1 tys. mniej,  było 16 tys. rozwodów i separacji. Wskaźnik dzietności  w Polsce wynosi 1,3, a minimalny , który  może gonić tę nieszczęsną dziurę demograficzną, wynosi 2,1. Jesteśmy w absolutnej katastrofie demograficznej. Wydanie 135 mld zł na 500+ pogłębiło jeszcze  tak naprawdę rozdźwięk pomiędzy urodzeniami  a zgonami, szczególnie pod względem liczby urodzeń,  która spada.   Państwo nie macie właściwej i skutecznej polityki,  tak jak w przypadku mieszkań, które obiecaliście  w poprzednim własnym programie. Dzisiaj 43% młodych ludzi do 34. roku życia mieszka z rodzicami, bo  program „Mieszkanie+” po prostu przestał działać.  Dlatego nie wierzymy w państwa zapewnienia. To  jest wyłącznie kwestia retoryki. Będziemy państwa  rozliczać z każdych działań, które przyniosą zmianę  tej fatalnej statystyki. We wszystkich sprawach pozytywnych będziemy wspierać   ale muszą być one realne, a nie tylko w formie  deklaracji. Dziękuję bardzo. 

Robert Warwas
Szanowna Pani Marszałek! Pani Minister! Wysoka Izbo! Na podjęcie decyzji o posiadaniu dziecka  duży wpływ ma poczucie bezpieczeństwa finansowego. Za tym idzie stabilność pracy obojga przyszłych  rodziców. Kiedy dziecko już się urodzi i skończy się  urlop rodzicielski, kluczowe stają się kwestie elastyczności pracy, które umożliwią połączenie obowiązków zawodowych z opieką nad dziećmi. Jest to  działanie oczekiwane również ze strony ojców, którzy  coraz  bardziej angażują się w wypełnianie obowiązków opiekuńczych.  Jako że ogłoszona „Strategia demograficzna 2040”  zakłada wyjście z pułapki niskiej dzietności i zbliżenie się do poziomu gwarantującego zastępowalność  pokoleń, proszę o udzielenie odpowiedzi na pytania:  Jakie rozwiązania zostały uwzględnione w „Strategii  demograficznej 2040” w zakresie zwiększenia elastyczności pracy oraz jakie zmiany przewidywane są  w Kodeksie pracy w zakresie gwarancji zatrudnienia  zarówno dla przyszłych matek, jak i ojców? Dziękuję  bardzo.   

Tomasz Kostuś
Szanowna Pani Marszałek! Pani Minister! Wysoka Izbo! Depopulacja to dzisiaj największy problem  Polski, to dzisiaj największe wyzwanie dla rządu, dla  parlamentu, również dla samorządów. Warto przy

Małgorzata Pępek
pomnieć, że według prognoz Organizacji Narodów  Zjednoczonych w roku 2100 w Polsce miałoby mieszkać 24 mln ludzi. Są to katastrofalne prognozy dla  gospodarki, dla społeczeństwa, dla naszego kraju.  Jest to szczególnie ważne w przypadku takich małych województw jak opolskie. Przypominam, że depopulacja Opolszczyzny postępuje w sposób najbardziej dynamiczny. Nas ubywa najszybciej spośród  wszystkich 16 województw. Dlatego samorząd województwa opolskiego już w 2010 r. podjął bardzo ambitny program walki z depopulacją, przeznaczając na  niego , uwaga, 360 mln euro. Niedawno, bo  w 2020 r., Najwyższa Izba Kontroli badała efektywność, skuteczność wydatkowania tych środków publicznych. Odsyłam do raportu, pani minister, i przy  okazji pytam: Czy państwo korzystacie z tych bogatych doświadczeń samorządowców z Opola, z Nysy,  samorządu województwa, marszałka? Dlatego że Najwyższa Izba Kontroli bardzo wysoko oceniła te działania, a jednocześnie podkreśliła, że brakuje działań  systemowych, kompleksowych, które samorządowcy  opolscy postulują od wielu lat. Pytanie, czy państwo  korzystacie z tej wiedzy, z tych doświadczeń, czy państwo znacie ten program specjalnej strefy demograficznej i czy korzystacie z wiedzy samorządowców  opolskich. Dziękuję bardzo i przepraszam za przedłużenie.  

Teresa Pamuła
Pani Marszałek! Pani Minister! Wysoka Izbo!  Platforma Obywatelska za swoich czasów dbała przede  wszystkim o grupy interesu i ludzi dobrze sytuowanych. Dopiero reforma Prawa i Sprawiedliwości  w dziedzinie 500+ i dodatku 500+ spowodowała, że  polskie rodziny poczuły się bezpiecznie. Proszę państwa, walka z ubóstwem to był jeden z ważniejszych  celów założonego programu 500+. Wiemy, że w 2016 r.,  kiedy ten program wchodził, najniższe wynagrodzenie netto wynosiło 1370 zł. 1370 zł plus 500 zł na jedno dziecko to był wzrost dochodów o 37%. W przypadku 2-osobowej rodziny również przy najniższym  wynagrodzeniu to było 37% wzrostu dochodów w rodzinie. Przy dwójce dzieci to było  już 55%. Pani minister, czy ten cel walki z ubóstwem został wykonany i czy dzieci na wsi mogą cieszyć się,  tak jak ich rówieśnicy, z wakacji, z kina, z basenu,  z tego, co chcieliby robić w swoim życiu i jak wykorzystać czas? Dziękuję bardzo. 

Anna Wojciechowska
Pani Marszałek! Pani Minister! Wysoka Izbo!  Strategia rodziny, strategia demograficzna – bardzo  dobry pomysł, ale i kolejne niesprawdzone pomysły,  które są w nich zawarte. Skąd państwo weźmiecie na  to wszystko pieniądze i w jaki sposób to państwo  przeprowadzicie, o tym nie mówicie, a diabeł tkwi  w szczegółach. Kobiety, proszę państwa, to nie są  automaty do rodzenia dzieci. Jeżeli pozwoli im na to  zdrowie i jeżeli pozwolą im na to warunki, to na pewno będą chciały rodzić dzieci, ale najpierw trzeba  zdobyć wykształcenie i jakieś kwalifikacje. Jak kobieta ma wrócić do pracy, jeżeli urodzi czworo dzieci,  z czego bardzo byśmy się wszyscy cieszyli, i będzie  miała ok. 15-letnią przerwę w swojej karierze zawodowej? Jak ona wróci na rynek pracy, nie mając kwalifikacji, nie mając bezpośredniego kontaktu   z pracą fizyczną czy w ogóle ze swoją pracą? Jak będą  do tego ustosunkowywali się przedsiębiorcy, jeżeli  chodzi o elastyczny czas pracy, i jak będą chronione  te kobiety? Proszę pamiętać przede wszystkim o prawach kobiet, o szacunku i wsparciu. I proszę powiedzieć dokładnie, w jaki sposób chcecie to państwo  przeprowadzić. Bo na razie to są tylko ogóły, ogóły,  ogólne zarysy. Dziękuję.   

Piotr Uściński
ster! Wysoka Izbo! Jak słucham dziś wypowiedzi opozycji, niektórych przedstawicieli, którzy chcą udowodnić,  

Tomasz Kostuś
że najlepszym rozwiązaniem na wzrost dzietności jest  powszechny dostęp do aborcji, to ten argument wydaje  mi się tak absurdalny jak kiedyś argumenty rządzących  w 2013 r., 2014 r., polityków partii ówcześnie rządzących, którzy twierdzili, że załatanie luki demograficznej  będzie możliwe dzięki islamskiej imigracji. To również  było absurdalne i dziękuję, że rząd Prawa i Sprawiedliwości odstąpił od tej błędnej polityki.  Dziękuję paniom minister za przygotowanie Strategii Demograficznej 2040. Chciałbym zwrócić uwagę na jedną rzecz, której dzisiaj chyba jeszcze nie  poruszono. Otóż w tej strategii zapowiedziano też  popularyzację kultury sprzyjającej rodzinie. Wydaje  mi, że to jest bardzo ważny temat. I chciałbym zapytać panie minister, jakie są planowane działania w tym  zakresie. Bo to jest wciąż duże wyzwanie ,  żeby ta kultura stała się bardziej prorodzinna. Dziękuję bardzo.   

Marcin Porzucek
Szanowna Pani Marszałek! Pani Minister! Wysoka Izbo! Żaden rząd nie zrobił tyle dla aktywizacji  młodych mam co rząd Prawa i Sprawiedliwości.  Chciałbym się zapytać pani minister o to, jak bardzo wzrosła liczba miejsc w placówkach opiekuńczych  dla maluchów w ciągu ostatnich lat. Niedawno miałem okazję uczestniczyć w otwarciu żłobka w gminie  Wieleń, małej gminie w powiecie czarnkowsko-trzcianeckim. Zastanawiano się tam w zeszłym roku, czy  przystępować do programu „Maluch+”, bo nie wiadomo było, czy jest zapotrzebowanie w takiej małej gminie na takie miejsca. Okazało się, że miejsc wolnych  już nie ma, czyli to jest dobry kierunek. Chciałem zapytać panią minister także o to, czy te  programy będą rozwijane jeszcze intensywniej. Chciałem także podziękować za takie miejsca jak w Błotnicy w powiecie wolsztyńskim, gdzie w jednym budynku  w ramach rządowych projektów łączy się np. żłobek  i dom seniora. To bardzo dobry pomysł. Myślę, że warto go rozwijać. Dziękuję bardzo.  

Andrzej Grzyb
Pani Marszałek! Szanowna Pani Minister! To  bardzo dobrze, że powstaje polska strategia demografii, to był jeden z postulatów, który w dyskusji nad  krajowym programem odbudowy był podnoszony  przez licznych ekspertów, mówili, że najważniejszym  wyzwaniem na przyszłość jest polska demografia.  Sądzę, że to jest jakaś odpowiedź. Ona oczywiście  wymaga dyskusji. I oczywistą rzeczą jest, że rodzina  jest najważniejsza z punktu widzenia tej polskiej  przyszłości. Istnieje jednak pewna grupa rodzin dysfunkcyjnych, ale też dzieci, które nie mają swoich rodzin,  utraciły je z różnych powodów. Od 1 stycznia obecnego roku zmieniły się zasady m.in. prowadzenia domów dziecka. Ograniczono – zresztą słusznie – liczbę  dzieci w danym domu dziecka, aby stały się one placówką rzeczywiście oświatowo-wychowawczą, ale  jednocześnie nastąpił kryzys, jeżeli chodzi o rodziny   pieczy zastępczej, o pieczę zastępczą. Tutaj jest problem, bo w wielu powiatach brak jest możliwości zbudowania kolejnego ośrodka, jakim jest  placówka oświatowo-wychowawcza, a jednocześnie  najefektywniejsze, jak wynika z doświadczeń samorządu, jest prowadzenie placówek w obrębie powiatu,  tak aby tam, gdzie jest rodzina, mimo że jest dysfunkcyjna, był z nią kontakt, ponieważ to zupełnie  zmienia proces związany czy z pieczą zastępczą, czy  z prowadzeniem domów dziecka. Dlatego chciałem zapytać o to, czy w tym kontekście nie należałoby jednak zwiększyć pomocy na budowę nowych placówek opiekuńczo-wychowawczych.  Z drugiej strony, jak pani odnosi się do koncepcji supercentrów, czyli powołania centrów dziecka i rodziny z połączenia PCPR-ów i poradni psychologicznopedagogicznych? Dziękuję bardzo.  

Adam Szłapka
Dziękuję  bardzo.  Pani Marszałek! Wysoka Izbo! Debata o demografii jest też dobrym momentem, żeby powiedzieć sobie,  jak wygląda system emerytalny w Polsce i jego przyszłość, podebatować o tym, bo niestety wasza realizowana od 5 lat polityka prowadzi do zapaści systemu  emerytalnego w Polsce. Tak że z powodu tego, czym  się czym tak bardzo chwalicie, czyli tego, co zrobiliście z wiekiem emerytalnym. To nie jest mój wymysł,  tylko to są dane, które dostałem na mój wniosek z Zakładu Ubezpieczeń Społecznych.  

Piotr Uściński
Informacja bieżąca Przeciętna miesięczna emerytura wypłacana z FUS  łącznie z dodatkami pielęgnacyjnymi wyrażona w procencie przeciętnego wynagrodzenia, pomniejszonego  o obligatoryjną składkę na ubezpieczenie społeczne  płaconą przez ubezpieczonego w 2030 r. wyniesie  48,4%, w 2040 r. – 37,9%, w 2050 r. – 29,5%, w 2060 r.  – 25,3%, w 2070 r. – 23,5%.  Wy chcecie doprowadzić Polaków do nędzy. Ludzi  nie będzie stać na życie przez waszą politykę. Pytanie,  czy ktokolwiek w rządzie myśli o przyszłości, jeśli chodzi o system emerytalny, a nie tylko o bieżącą politykę.  23% przeciętnego wynagrodzenia. Tyle będzie przez  was wynosiła emerytura.  

Teresa Wargocka
Pani Marszałek! Wysoka Izbo! Czas na podsumowanie naszej debaty. Myślę, że wiele głosów na tej sali było  zgodnych. Zgodziliśmy się na to, że Polacy w swojej  znakomitej większości są prorodzinni, pragną zakładać  rodziny, pragną mieć dzieci. Są konkretne bariery, które trzeba pokonać, które trzeba złamać, żeby marzenia  Polaków o szczęśliwej rodzinie mogły być realizowane.  A również nasza ojczyzna, gospodarka, społeczeństwo  będą czerpały z tego dostatku i szczęścia rodzin, zapewniając rozwój przyszłym pokoleniom. Mam dla państwa pewien cytat. Teraz przechodzę  do tej bardzo politycznej części naszej dyskusji.  Kto to powiedział? Mam nadzieję, że nikogo na tej  sali nie trzeba będzie przekonywać do tego, jak ważne  dla przyszłości Polski jest uniknięcie zagrożeń demograficznych. Oznacza to potrzebę rozwoju polityki  prorodzinnej, uruchomienie wszystkich narzędzi realnie wspierających wzrost liczby urodzin. Jest ważne,  by wzmocnić warunki łączenia aktywności zawodowej  z wychowywaniem dzieci. Skoro Francja przez rozwój  sieci żłobków i przedszkoli mogła w ciągu 10 lat poprawić wynik dzietności z poziomu, jaki mamy dzisiaj  w Polsce, poziomu 1,3 do poziomu 1,8 to warto w tej  właśnie perspektywie, mniej więcej za 10 lat, postawić  sobie takie cel. To jest exposé Donalda Tuska z 2007 r. 8 lat, pełne dwie kadencje. Oczywiście były pewne inicjatywy  w obszarze polityki prorodzinnej i nikt państwu nie  odbiera. Może nie powinniśmy mówić jako posłowie  obecnie rządzący, że nic nie zrobiono. Zrobiono bardzo niewiele. Często te działania były pozorne. Często były tak duże zaniedbania, jak np. w przypadku  zasiłków rodzinnych, że 2 mln dzieci w ogóle wypadło  z tych bardzo niskich wtedy świadczeń wspomagających rodziny. Nie postawiliście na rodzinę i na politykę społeczną, na politykę prorodzinną. W 2014 r. Rządowa Rada Ludnościowa opracowała założenia polityki ludnościowej, które nie znalazły  zainteresowania ze strony rządu Platformy i PSL-u.  W 2013 r. w kancelarii prezydenta Komorowskiego  powstał dokument „Dobry klimat dla rodziny”, w którym przedstawiono politykę rodzinną wspierającą  dzietność, ale dokument ten nie miał nigdy mocy  wykonawczej. I dzisiaj właśnie rząd Zjednoczonej Prawicy, po tych doświadczeniach, jakie mamy z finansowym wsparciem rodzin, podjął decyzję, żeby sprawy polityki demograficznej umieścić na najważniejszym, rządowym poziomie. Powołanie pełnomocnika  do spraw demografii, nałożenie konkretnych zadań  są tego absolutnymi dowodami. I dzisiaj jesteśmy w takim miejscu, że pani minister przedstawia strategię demograficzną do 2040 r.  To dokument, który naprawdę powstał na bazie wielu analiz i badań, i z Polski i z zagranicy. Starano się  wyodrębnić te obszary, te bariery, które są najistotniejsze w podejmowaniu decyzji o urodzeniu dziecka.  Są to cztery obszary, które na podstawie wszystkich  badań i wszystkich analiz zostały w tej chwili tak  jakby wyłonione, nazwane i opisane. Z pełną odpowiedzialnością mogę powiedzieć, bo takie są zapowiedzi rządu, że również są środki finansowe na te cele. Właśnie dzisiaj jest przedstawiana ta strategia.  Bardzo zachęcam wszystkich państwa posłów, żebyście państwo się z tą strategią zapoznali. Nie mówcie,  że tam nic nie ma, że to jest w ogóle jakieś nieporozumienie. Jest ona zamieszczona na stronie ministerstwa. Naprawdę, już dzisiaj publicyści, komentatorzy,  przedstawiciele różnych środowisk tę strategię i te  propozycje, które w niej są, analizują, komentują. Ta  sprawa w mediach publicznych i prywatnych, w dyskusjach specjalistów jest naprawdę bardzo często, że  tak powiem, podnoszona. Wszyscy dzisiaj na tej sali stwierdziliśmy, że problem jest ważny , że Polska nie może stracić swojego potencjału ludnościowego. Bardzo dziękuję za dotychczasową pracę. Są konsultacje. Myślę,  że również Wysoka Izba wniesie pozytywny wkład  w rozwiązanie problemu demograficznego Polski.  Dziękuję.  I marzę o zdjęciu maseczki. 

Adam Szłapka
Informacja bieżąca 

Anna Paluch
Dziękuję bardzo. Wysoka Izbo! W imieniu Komisji Ochrony Środowiska, Zasobów Naturalnych i Leśnictwa przedstawiam sprawozdanie o rządowym projekcie ustawy  o gatunkach obcych.  Projekt zawarty w druku nr 1187 został w dniu  19 maja 2021 r. skierowany do pierwszego czytania  w komisji. Komisja ochrony środowiska przeprowadziła pierwsze czytanie projektu w dniu 10 czerwca,  po czym przystąpiła do szczegółowych prac nad projektem, których rezultatem jest przedstawiane właśnie sprawozdanie z druku nr 1253. Wysoka Izbo! Ustawa wdraża prawo Unii Europejskiej, tj. rozporządzenie Parlamentu Europejskiego i Rady nr 1143/2014 w sprawie działań zapobiegawczych i zaradczych w odniesieniu do wprowadzania i rozprzestrzeniania inwazyjnych gatunków obcych, a także dyrektywę Komisji 2018/350 zmieniającą dyrektywę Parlamentu Europejskiego i Rady  2001/18/WE w odniesieniu do oceny ryzyka organizmów zmodyfikowanych genetycznie dla środowiska  naturalnego. Wspomniane najpierw rozporządzenie  1143/2014 weszło w życie 1 stycznia 2015 r. i jest podstawowym narzędziem realizacji unijnej strategii na  rzecz bioróżnorodności. Jego stosowanie ma ograniczyć negatywny wpływ inwazyjnych gatunków obcych na gatunki zagrożone wyginięciem, zmniejszyć  zagrożenie dla przyrody, zapobiegać szkodom środowiskowym, gospodarczym i społecznym szacowanym  w Unii Europejskiej na ok. 12 mld euro rocznie. Wysoka Izbo! W Polsce dotychczasowy system ochrony przed gatunkami obcymi funkcjonuje w oparciu o regulacje zawarte w art. 120 ustawy z dnia 16 kwietnia  2004 r. o ochronie przyrody oraz rozporządzenie ministra środowiska z dnia 9 września 2011 r. w sprawie listy  roślin i zwierząt gatunków obcych, które w przypadku  uwolnienia do środowiska przyrodniczego mogą zagrozić gatunkom rodzimym lub siedliskom przyrodniczym.  I przypomnę, że organami wdrażającymi te przepisy są  generalny dyrektor ochrony środowiska oraz regionalni  dyrektorzy ochrony środowiska. Wysoka Izbo! Omawiany projekt ustawy dostosowuje ten opisany wyżej krajowy system zwalczania  gatunków obcych do standardów Unii Europejskiej  pod względem merytorycznym i organizacyjnym,  przy czym realizacja dodatkowych obowiązków wynikających z wdrożenia rozporządzenia 1143/2014 będzie prowadzona przez te instytucje państwowe, które dotychczas wykonywały obowiązki w analogicznym zakresie. Są to: generalny dyrektor ochrony  środowiska, regionalni dyrektorzy ochrony środowiska, Inspekcja Weterynaryjna, Państwowa Inspekcja  Ochrony Roślin i Nasiennictwa oraz Służba Celno-Skarbowa. Projekt wprowadza m.in. nowe definicje  takich pojęć jak: inwazyjny gatunek obcy, działania  zaradcze, eliminacja. W większości – 16 definicji na  25 – odwołuje się do wspominanego już przeze mnie  wielokrotnie rozporządzenia 1143/2014. Projekt ten  porządkuje też podział kompetencji pomiędzy poszczególnymi organami, określa organy zajmujące się  wydawaniem zezwoleń i zakazów, prowadzeniem  Centralnego Rejestru Danych o Inwazyjnych Gatunkach Obcych, monitorowaniem i zarządzaniem inwazyjnymi gatunkami obcymi, prowadzeniem kontroli  granicznych. Projekt ustanawia sankcje za nieprzestrzeganie  obowiązków związanych ze zwalczaniem gatunków  obcych oraz zapewnia realizację zasady: zanieczyszczający płaci dzięki regulacjom, które dotyczą wprowadzania IGO do środowiska na skutek zamierzonej  albo niezamierzonej ingerencji człowieka. Wysoka Izbo! Wykazy inwazyjnych gatunków obcych stwarzających zagrożenie dla Unii Europejskiej,  bo mamy dwie kategorie zgodnie z tymi stanowionymi przepisami, czyli gatunki obce stwarzające zagrożenie dla Unii Europejskiej i stwarzające zagrożenie dla Polski, a więc wykazy tych pierwszych inwazyjnych gatunków obcych są zawarte w trzech rozporządzeniach wykonawczych Komisji Europejskiej:  z 13 lipca 2016 r. – tu znajduje się 37 gatunków, z 12 lipca 2017 r. – obejmuje 12 gatunków oraz z 25 lipca  2019 r. – obejmuje 17 gatunków. Wykaz inwazyjnych  gatunków obcych stwarzających zagrożenie dla Polski  zostanie określony w rozporządzeniu Rady Ministrów,  dla którego upoważnienie będzie stanowił art. 23 ust. 4  omawianego tutaj projektu ustawy. Wysoka Izbo! W trakcie prac komisji nad projektem wprowadzono do tego projektu 16 poprawek merytorycznych. Swoje poprawki przygotowało również  Biuro Legislacyjne Sejmu. Zarówno poprawki merytoryczne proponowane przez Biuro Legislacyjne, jak  i poprawki o charakterze redakcyjnym, językowym  i legislacyjnym zostały wprowadzone do projektu.*) Teksty wystąpień niewygłoszonych w załączniku.Całość projektu została przyjęta 21 głosami za, przy  1 głosie przeciwnym i 4 głosach wstrzymujących się. Wysoka Izbo! W imieniu Komisji Ochrony Środowiska, Zasobów Naturalnych i Leśnictwa proszę o uchwalenie projektu ustawy o gatunkach obcych, który zawarty jest w sprawozdaniu komisji z druku nr 1253. Nie przypuszczałam, że pani marszałek będzie tak  szczodra, że przyzna mi 15 minut, i przygotowałam  wystąpienie na 5 minut. Dziękuję bardzo.  

Maciej Górski
Szanowna Pani Marszałek! Wysoki Sejmie! Mam  zaszczyt przedstawić stanowisko klubu Prawa i Sprawiedliwości wobec projektu ustawy z druku nr 1187. Ustawa o gatunkach obcych rozbudowuje i dostosowuje przepisy krajowe do rozporządzenia 1143/2014  z 22 października 2014 r. Ustawa ta reguluje kompetencje poszczególnych organów administracji centralnej,  samorządów, a także obywateli. Ustawa ta posiada  60 artykułów zebranych w 12 rozdziałach, które opisują poszczególne działy. Oprócz przepisów ogólnych, końcowych i zmieniających są tam rozdziały opisujące Centralny Rejestr Danych o inwazyjnych gatunkach obcych,  zakazy i zezwolenia dotyczące gatunków obcych, postępowania w przypadku stwierdzenia tychże gatunków  w środowisku, działania zaradcze, działania zaradcze  podejmowane w przypadku stwierdzenia tych gatunków  w środowisku, a także postępowanie wobec gatunków,  które potencjalnie mogą stwarzać zagrożenie dla Unii  Europejskiej. Są także zawarte w tej ustawie kary pieniężne, administracyjne oraz przepisy karne. W trakcie pierwszego czytania oraz w dyskusji  pojawiły się wątpliwości, głównie ze strony Biura Legislacyjnego. Szanowna Pani Marszałek! Klub posłów Prawa  i Sprawiedliwości przedstawia 22 poprawki, które są  odpowiedzią na te wątpliwości. Składam je i zapewniam, że posłowie Prawa i Sprawiedliwości w głosowaniu będą wspierać tę ustawę.  Dziękuję.  

Klaudia Jachira
Panie Przewodniczący do spraw Bezpieczeństwa  Kaczyński! Pani Marszałek! Wysoka Izbo! Jako klub  Koalicji Obywatelskiej uważamy, że wprowadzenie  ustawy o inwazyjnych gatunkach obcych, która dostosuje polskie prawo do regulacji unijnych, jest bez wątpienia potrzebne. Gatunki inwazyjne są poważnym  zagrożeniem dla rodzimych ekosystemów. Zagrażają  rdzennym gatunkom i wypierają je, więc najwyższa  pora, by wprowadzić skuteczne i systemowe metody  ich zwalczania. Każdy z nas pewnie słyszał o niebezpiecznym barszczu Sosnowskiego i chciałby, aby były  mechanizmy pozwalające go szybko unieszkodliwić. Jednak jak nie wiadomo, o co chodzi, to jak zwykle  chodzi o pieniądze. Ministerstwo dodaje nowe zadania  własne gminom, w głównej mierze to na samorządy  przerzuca odpowiedzialność za przeprowadzanie tzw.  działań zaradczych, ale bez gwarancji przekazania  dodatkowych środków na ich wykonanie. Projektodawcy nie potrafili też oszacować kosztów, jakie trzeba będzie ponieść przy zwalczaniu  IGO. Podczas konsultacji społecznych właśnie na to  zwracały uwagę organy samorządowe, m.in. marszałek województwa zachodniopomorskiego, a jego uwagi zostały nieuwzględnione przez ministerstwo. Niepokoi nas też fakt, że strona społeczna nie będzie mogła wnosić uwag do tworzonej listy aktualnych gatunków IGO, która będzie wydawana w formie rozporządzenia do ustawy. Już na etapie konsultacji społecznych pojawiły się wątpliwości ze strony  środowisk naukowych, że w obecnie proponowanej  liście brakuje norki amerykańskiej, która jest dużym  zagrożeniem dla naszego ekosystemu. Dlatego jako Koalicja Obywatelska zamierzamy  poprzeć projekt ustawy z druku nr 1187, ale składamy szereg poprawek, które w naszej ocenie niwelują  mankamenty tego projektu. Prosimy o ich przyjęcie  podczas drugiego czytania na posiedzeniu komisji.  Więcej o poprawkach opowie moja klubowa koleżanka, posłanka Łośko. Na ręce pani marszałek składam  poprawki. Dziękuję bardzo.  

Magdalena Łośko
Pani Marszałek! Wysoka Izbo! Głównym celem  projektu ustawy jest ustanowienie krajowych norm  prawnych, które będą służyć zapobieganiu niepożądanemu oddziaływaniu inwazyjnych gatunków obcych na terenie Polski. Obowiązek przygotowania  

Anna Paluch
projektu wynika z rozporządzenia Parlamentu Europejskiego i Rady. Ustawa będzie odpowiedzią na  problem rozprzestrzeniania się inwazyjnych gatunków, m.in. takich jak barszcz Sosnowskiego. Wiele  gmin w Polsce walczy z tym inwazyjnym gatunkiem.  Okazuje się, że eliminacja tej niebezpiecznej rośliny  może być bardzo kosztowna i czasochłonna. W dodatku trzeba ją przeprowadzać systematycznie, bo to  gatunek, który bardzo szybko się odradza. Projekt ustawy wprowadza również centralny rejestr inwazyjnych gatunków obcych, jawny rejestr  IGO. W określonych przypadkach dozwolone będą  zezwolenia na odstąpienia od zakazów ustawowych  w zakresie IGO. Projekt ustawy przewiduje, że w przypadku zwierząt będących inwazyjnym gatunkiem  obcym możliwe będzie umieszczenie zwierząt w azylu dla zwierząt. Warto wspomnieć, że projekt ustawy  przewiduje m.in. możliwość przeprowadzenia działań  zaradczych, które mają zapobiegać rozprzestrzenianiu się roślin i zwierząt będących IGO, przez wójta,  burmistrza lub prezydenta miasta, ale w sytuacji gdy  podmiot zobowiązany do ich przeprowadzenia uchyla się od tego. Niezbędne jest jednak wprowadzenie  poprawek. W obecnym kształcie projekt ustawy  umożliwia przeprowadzenie działań zaradczych po  roku od dnia otrzymania od wójta, burmistrza albo  prezydenta miasta informacji o konieczności ich przeprowadzenia. To zbyt odległy okres, jeśli bierze się pod  uwagę roślinność. W tym czasie roślina może się rozprzestrzenić i stanowić coraz większe zagrożenie.  Ponadto Koalicja Obywatelska złoży poprawkę,  która stworzy możliwość finansowania działań zaradczych organów wykonawczych gminy ze źródeł zewnętrznych. Wprowadzimy również obowiązek wykazywania w ewidencji łowieckiej tzw. postrzałków,  zwierząt zranionych, a nieodnalezionych, co ma znaczenie w statystyce dotyczącej przeciwdziałania IGO. Proponujemy dokonanie zmian w art. 11 – w zakresie, w którym uznaje się, że wyborem właściciela  zwierzęcia domowego jest m.in. poddanie go uśmierceniu – jako sprzecznym z zasadami art. 5 ustawy  o ochronie zwierząt. Panie Marszałku! Wysoka Izbo! Klub Koalicji  Obywatelskiej będzie rekomendował przyjęcie projektu ustawy po wcześniejszym złożeniu i przyjęciu  proponowanych przez nas poprawek. Wyrażamy nadzieję, że proponowane przez nas poprawki zostaną  przyjęte przez komisję i Wysoką Izbę. Dziękuję bardzo.  

Daria Gosek-Popiołek
Pani Marszałek! Wysoka Izbo! Długo czekaliśmy  na tę ustawę. Rozporządzenie Parlamentu Europejskiego i Rady z października 2014 r. w sprawie działań zapobiegawczych i zaradczych w odniesieniu do  wprowadzania i rozprzestrzeniania inwazyjnych gatunków obcych weszło w życie 1 stycznia 2015 r. Obecnie obowiązujące w Polsce rozwiązania prawne nie  są w pełni zgodne z tym rozporządzeniem. O tym, jak  ważne jest wdrożenie takich przepisów, jak istotne  są działania zapobiegawcze i zaradcze w odniesieniu  do wprowadzania i rozprzestrzeniania inwazyjnych  gatunków obcych, chyba nie muszę mówić. A może  właśnie powinniśmy? Bo widać tak naprawdę olbrzymią lekkomyślność, jeśli chodzi o wprowadzanie inwazyjnych gatunków obcych, dużą lekkomyślność  i niewiedzę, których skutki mogą być opłakane.  Wprowadzenie do systemu przyrodniczego gatunku  obcego ma prawie zawsze negatywny wpływ na ekosystem. Może go trwale zaburzyć i zagrozić najcenniejszym terenom przyrodniczym, ale nie tylko im,  bo również może zagrozić ważnej przyrodzie w miastach. Tak naprawdę problem inwazyjnych gatunków  obcych będzie narastał, co związane jest z rozwojem  handlu, globalizacją, trendami i modami. Nawet na  pozór niegroźny, ale nienapotykający przeszkód gatunek może stać się inwazyjny. Zwróćmy uwagę, jakie  są tego konsekwencje, jak wiele parków narodowych  musi walczyć nie tylko z barszczem Sosnowskiego,  ale również z nawłocią, która wypiera rodzime gatunki. To walka o bioróżnorodność, która jest bardzo  uciążliwa. Ta walka wymaga dużych środków i zaangażowania. Dlatego potrzebujemy kontroli nad  wprowadzaniem do środowiska gatunków obcych,  zwłaszcza że obserwujemy pewnego rodzaju trendy,  mody. Niestety jest np. trend obecny wśród polskich  samorządowców czy przedsiębiorców, którzy marzą  o plantacjach oxytree, pomijając to, jak wielkie szkody dla ekosystemu ta roślina może wyrządzić. Może  zaapeluję do polskich samorządowców, żeby przeczytali opinie naukowców z rady ochrony przyrody. Potrzebujemy więc ram, żeby zadbać o nasz ekosystem, ale do tego potrzebne są też środki, które  powinny pójść za dodatkowymi zadaniami, chociażby  dla regionalnych dyrekcji ochrony środowiska, samorządów, województw, parków narodowych i innych  podmiotów. To zresztą jak mantrę powtarza NIK,  analizując programy zwalczania barszczy kaukaskich. Mówi o tym, że nie mamy instrumentów w polskim systemie prawnym i nie mamy także finansowania, co utrudnia zwalczanie barszczy kaukaskich.  Oczywiście to samo można odnieść do walki ze wszystkimi gatunkami inwazyjnymi. Mam też wielką nadzieję, że ta lista gatunków,  która ma być określona w rozporządzeniu ministra  środowiska, które ma być wydane w ciągu roku od  wejścia w życie ustawy, będzie tworzona we współpracy z naukowcami i naukowczyniami, na podstawie wsłuchania się w głosy ekspertów, bo jest to jed

Magdalena Łośko
na z tych ustaw, które dopiero wtedy będą skuteczne  i wtedy będą pełne.  Mamy także pewne zastrzeżenia, które na posiedzeniu komisji nie zostały rozwiane, dotyczące chociażby uprawnień myśliwych do eliminacji gatunków  obcych. Natomiast pomimo tych zastrzeżeń popieramy poprawki zgłoszone przez opozycję, przez klub  Koalicji Obywatelskiej. Będziemy głosować za tą ustawą. Dziękuję.  

Andrzej Grzyb
Pani Marszałek! Wysoka Izbo! Szanowna Pani  Minister! Ponad 12 tys. gatunków obcych mamy na  terenie państw członkowskich Unii Europejskiej.  Wiemy, że przynajmniej 10–15% tych gatunków to są  gatunki, które przyczyniają się do szkód środowiskowych, ale też musimy sobie powiedzieć, że wprowadzanie do środowiska obcych gatunków też przynosi  straty, i to olbrzymie straty, częstokroć materialne.  Oczywiście są też gatunki obce, które mają charakter  gatunków wykraczających poza dane środowisko, ale  one nie wywołują takich szkód. Natomiast są takie,  m.in. tutaj wskazywane były rośliny, mówimy o barszczach, ale są też i zwierzęta, są również mikroorganizmy. Z historycznej przeszłości wiemy, że takim  gatunkiem inwazyjnym stała się m.in. stonka ziemniaczana. Więc jakie gospodarcze znaczenie mogą  mieć tego typu zawleczenia do środowiska, to możemy tutaj podać szereg przykładów. Natomiast to rozwiązanie prawne, które jest prezentowane przez rząd, w pierwszym czytaniu było  prezentowane na posiedzeniu komisji środowiska,  jest związane z implementacją prawa europejskiego  do polskiego prawa, bowiem rozporządzenie wymaga  pewnych ram prawnych, które musimy w polskim  systemie prawnym wprowadzić, mimo że rozporządzenia stosuje się wprost. Ponadto, jak wspomniała  pani poseł sprawozdawca, dotyczy to również pewnych postanowień z dyrektywy o organizmach genetycznie zmodyfikowanych. Tutaj mamy do czynienia  oczywiście z pozytywnym działaniem, które jest związane z Europejską Strategią Bioróżnorodności, która  została przyjęta przez Komisję Europejską i odnosi  się do horyzontu czasowego do roku 2030. Ta strategia oczywiście dotyczy różnych obszarów naszej działalności, w tym również np. działalności rolniczej,  leśnej czy też innych podmiotów. Chciałbym wskazać na to, że ustawa dokonuje  zmian w szeregu innych ustaw. Tutaj mamy wymienione 12 ustaw, więc to pokazuje, jakie jest spektrum  oddziaływania tej regulacji na różne podmioty oraz  instytucje. Nakłada również zobowiązania na przedsiębiorców, bowiem przedsiębiorcy m.in. zajmujący  się obrotem towarami i materiałami też mogą być  źródłem zawleczenia określonych gatunków, które  mogą mieć charakter inwazyjny, na teren czy to Polski, czy innych państw członkowskich Unii Europejskiej, w szczególności tych, które mają charakter  szkodliwy czy są szkodnikami. Takie przykłady również mamy w naszej praktyce i działalności. Przedsiębiorcy są zobowiązani do tego, aby produkty i materiały, które są czy będą przedmiotem ich obrotu,  nie zawierały unijnych czy krajowych obcych gatunków inwazyjnych. Natomiast, tak jak już wspomniano, pewne zadania zostały postawione również przed  myśliwymi w ramach Prawa łowieckiego, poprzez które wskazuje się, że właśnie oni są odpowiedzialni za  redukcję w szczególności zwierząt i ptaków. Ustawa wskazuje podmioty, na które nakłada  również obowiązki, czyli liczne instytucje, jakimi są  generalna i regionalne dyrekcje ochrony środowiska,  parki narodowe, wojewódzkie inspekcje ochrony środowiska, urzędy morskie, regionalne dyrekcje Lasów  Państwowych, ale przede wszystkim wskazuje na samorządy gminne oraz wojewódzkie. To sprawia, że ten  katalog zobowiązanych do wykonywania określonych  czynności – czy to kontrolnych, czy to związanych  z reakcją na potwierdzone zjawiska występowania  organizmów inwazyjnych – też łączy się z pewnymi  obowiązkami. Tam, gdzie jest administracja państwowa, tego nie chcę tutaj poruszać, ale tam, gdzie  dotyczy to kompetencji czy obowiązków, które nakładamy na samorządy, to powinno być to połączone  z rekompensatą, nawet jeżeli one nie będą miały rozległego  stosowania. Projekt – to chcę na koniec podkreślić, pani marszałek – jest dosyć dobrze skonsultowany, bo te konsultacje były prowadzone od 2019 r. zarówno z Komisją Wspólną Rządu i Samorządu Terytorialnego,  jak i z licznymi instytucjami. I tu jest pozytywna  jego rekomendacja. Rzadko mamy do czynienia tutaj,  w Wysokiej Izbie, z tak szeroką konsultacją, co wcale nie oznacza, że wszystkie elementy związane z tą  ustawą zostały w niej zawarte, bowiem jak przegląda się ten długi katalog uwag, który został wniesiony przez konsultowane strony, to tam jest bardzo  wiele wydaje się, słusznych uwag, których nie uwzględnia ta ustawa. Dziękuję bardzo. 

Dobromir Sośnierz
Ustawa o gatunkach obcych. Wszyscy po przeczytaniu tytułu spodziewają się uregulowania nareszcie  palącego problemu Reptilian, ale tutaj niestety czeka  nas rozczarowanie. Ani słowa o kosmitach. Ja nie  mam zastrzeżeń co do większości zapisów tej ustawy,  więc nie będę powtarzał rzeczy oczywistych, co do  których chyba się wszyscy zgadzamy, ale zgodnie ze  sprawdzoną taktyką ustawodawczą znaną jako jajko  niespodzianka mamy w tej ustawie również jednego  śmierdzącego zbuka w gratisie. Chodzi o próbę przepchnięcia tylnymi drzwiami kolejnego punktu z planu lobbystów z rozmaitych gangów złodziei zwierząt  zwanych samozwańczymi obrońcami zwierząt, czyli  próbę ograniczenia działalności cyrkowej. Już tu kiedyś mówiłem, że w jakimś stopniu rozumiem tę niechęć naszej Izby do cyrku. W końcu nikt nie lubi konkurencji i jak każdy, kto świadczy usługi kiepskiej  jakości, nasza Izba chciałaby najwyraźniej mieć monopol na działalność cyrkową, ale de facto tańczycie  tutaj pod dyktando złodziei, ludzi, którzy już teraz  zajmują się pod różnymi wydumanymi pretekstami  takimi napadami rabunkowymi w majestacie prawa  mającymi na celu darmowe pozyskanie zwierząt od  legalnych właścicieli. Podam chociażby przykład rodziny z Sosnowca, do której pewnego wieczoru wpada do mieszkania jakaś tam gówniara w towarzystwie osiłka i zabiera wszystko, co się rusza, bo według niej mają za małe mieszkanie na papugę i rybki.  Potem ci ludzie latami bujają się po sądach, próbując  odzyskać te zwierzęta, ale nawet nie wiadomo, gdzie  te zwierzęta są. Teraz robimy kolejny krok. Z dnia na dzień, bez żadnego powodu delegalizujemy posiadanie przez cyrki  zwierząt wpisanych na jakąś arbitralną i dość przypadkową listę gatunków niebezpiecznych, a te cyrki,  które już te zwierzęta mają, wpisujemy na krótką  listę, która w niedalekiej przyszłości zostanie zapewne twórczo wykorzystana do gnębienia tych podmiotów. Sama ustawa nie wyjaśnia, do czego ta lista w ogóle jest potrzebna, więc ośmielam się stwierdzić, że po  prostu nie jest potrzebna. Jej prawdziwy cel wychodzi  poza obecną regulację i przygotowuje grunt pod kolejne wrogie działania, chociażby wrogie przejęcia różnych organizacji zwierzęcych. Po pierwsze, ustawa rażąco wychodzi poza cel  przedłożenia, jakim jest implementacja prawa unijnego. Dyrektywa, którą wdrażamy, nie zawiera takich  zakazów. Jest to typowa wrzutka typu PiS-owskiego. Po drugie, pozwalamy gminie na wydanie ot tak,  z dnia na dzień, zakazu przetrzymywania na jej terenie dzikich zwierząt w cyrku. Ot tak, po prostu.  Z dnia na dzień ludzie posiadający legalnie zwierzęta,  ludzie, którzy zainwestowali pieniądze w ich utrzymanie, wychowanie, zapewnienie im warunków, którzy w końcu też do nich się przywiązali, często z wzajemnością, mogą być postawieni w sytuacji teoretycznie bez wyjścia, bez żadnego odszkodowania. Zwierzę  można oczywiście teoretycznie przewieźć do innej  gminy, ale jeśli ktoś zbudował dla niego odpowiednie  pomieszczenia, wybiegi i inne ustrojstwa, to co ma  z tym zrobić? Ma wziąć na plecy i zanieść do sąsiedniej gminy? Jak w tym kraju obywatel ma podejmować jakiekolwiek długoterminowe inwestycje, skoro  na każdym kroku wysyłacie obywatelowi ostrzeżenia, żeby tego nie robił, bo w chorych głowach polityków w każdej chwili może się zrodzić jakiś pomysł,  żeby czegoś zakazać, co było do tej pory legalne, albo  dołożyć jakiś przepis, który spowoduje, że cała inwestycja straci sens? Po trzecie, z jakiego, do cholery, powodu w ogóle  to robimy? W uzasadnieniu napisano: Od czasu wprowadzenia przedmiotowego odstępstwa od zakazu  część osób fizycznych w celu ominięcia przepisów  założyła działalność cyrkową oraz uzyskała stosowne  zezwolenie od powiatowego lekarza weterynarii, tym  samym otwierając sobie drogę do legalnego przetrzymywania i posiadania gatunków niebezpiecznych należących do I kategorii. No i? I co w tym złego? Dostali zgodę, posiadają legalnie. Jaki macie z tym problem? Co się złego stało? Nic. Dalej napisano: Część  z tych osób wykorzystuje zwierzęta niebezpieczne do  działań edukacyjnych lub ekspozycyjnych. O zgrozo!  No i? Pytam po raz kolejny. Czytamy dalej: Ile jest  takich zwierząt w Polsce, których to w ogóle dotyczy?  Według uzasadnienia osiem.  Tak, osiem. Nie 8 tys., nie 800, tylko osiem.  No, dokładnie. Co wam to przeszkadza, do cholery? Właściciel ma  swój istotny interes w tym, żeby zwierzę go nie zjadło,  nie potrzebuje do tego waszej troski. A czy koń nie  jest niebezpieczny, czy byk nie jest niebezpieczny, czy  pies nie jest niebezpieczny, chociaż nie ma ich na tej  liście? Co to w ogóle ma być? Ustawy powinny rozwiązywać problemy, a nie je  tworzyć. Tutaj nie ma żadnego uzasadnienia. Jest tylko lobbing złych ludzi, którzy chcą tanio lub za darmo  pozyskać cudze zwierzęta, i jest zawiść. Tak, oczywiście, zwykła zawiść, bo normalny człowiek, jak widzi,  że sąsiad ma nowy samochód, to zastanawia się, co  zrobić, żeby też sobie taki samochód kupić, a socjalista, czy to bezbożny, czy pobożny, kombinuje, jak sprawić, żeby sąsiadowi ten samochód zabrali.   Tacy jesteście, jak pies ogrodnika, sam nie weźmie,  a drugiemu nie da. Za takimi przepisami idą tragedie wielu ludzi.  Pewnie niektórzy słyszeli np. o historii pumy Nubii,  która do dzisiaj tęskni za swoim właścicielem w chorzowskim ogrodzie zoologicznym.To jest właśnie historia bezdusznych urzędników  i głupich decyzji. Ustawy w tej wersji, z tą śmierdzącą kupą rozsmarowaną między kartkami tej ustawy, nie możemy  poprzeć. Składamy poprawki usuwające te szkodliwe  przepisy. 

Katarzyna Maria Piekarska
Szanowna Pani Marszałek! Panie i Panowie! Pani  posłanko sprawozdawco albo pani minister, zwracam  się z pytaniem, dlaczego nie uwzględniono w załączniku norki amerykańskiej. To jest wybitnie inwazyjny gatunek. Norki amerykańskie, które uciekają  głównie z ferm futrzarskich, znakomicie adaptują się  w naszym środowisku i czynią gigantyczne szkody.  Pomimo że uwzględnienie tego gatunku rekomendowali naukowcy z Polskiej Akademii Nauk, norka  amerykańska nie została wskazana w załączniku.  Pytam, czy ona tam się znajdzie? Drugim gatunkiem,  którego również nie uwzględniono na tej liście, jest  ryba amur. Dlaczego ta ryba też tam się nie znalazła?  Kolejne pytanie dotyczy zmian w ustawie o ochronie  zwierząt zawartych w art. 41. Tam pozwala się na  zabijanie zwierzęcia należącego do IGO ,  takiego zwierzęcia, które, uwaga: prawdopodobnie  spełnia kryteria uznania za IGO. Rozumiem, że można wyeliminować zwierzę należące do IGO, ale co to  znaczy: prawdopodobnie spełnia kryteria? Dziękuję  bardzo. 

Aleksander Miszalski
Pani Marszałek! Pani Minister! Wysoka Izbo!  Mam trzy konkretne pytania.  Pierwsze pytanie. W jaki sposób regionalny dyrektor ochrony środowiska ma ustalić listę właścicieli niekomercyjnych i w jaki sposób ma ich informować  o ryzyku wynikającym z przetrzymywania zwierząt  zaliczanych do inwazyjnych gatunków, ale tak, by realnie to działało, a nie tak, by to było bezwartościowe  ogłoszenie na stronie internetowej, i czy zostaną  przyznane RDOŚ dodatkowe środki na ten cel? Drugie pytanie. Ustawa zobowiązuje gminy do podjęcia działań zmierzających do ograniczenia problemu gatunków obcych, w tym do odłowienia ich ze środowiska. Ale jak realnie każda z prawie 2500 gmin ma  to zrobić i czy zostaną im również przyznane dodatkowe środki na ten cel? W końcu to jest zadanie zlecone, więc powinny za nim podążać środki. Trzecie pytanie. Jakie kroki prawne może finalnie zaproponować ministerstwo, aby w związku z tą  ustawą zwierzęta inwazyjne nie były masowo uśmiercane? Dziękuję.  

Agnieszka Hanajczyk
Pani Marszałek! Pani Minister! Wysoka Izbo!  Problem niekontrolowanego rozprzestrzeniania się gatunków obcego pochodzenia został dostrzeżony stosunkowo niedawno, bo w drugiej połowie XX w., ale jest  niewątpliwie szalenie istotny, szalenie ważny w ochronie przyrody.  W związku z tym moje pytanie dotyczy bardzo  istotnego aspektu edukacyjnego. W ostatnim czasie  sama się spotkałam z częstym, wręcz takim piarowsko-promocyjnym, nasadzaniem właśnie tzw. tlenowych drzew, oxytree, które mają wiele walorów. Niestety mówi się też o tym, że drzewa hybrydowe drenują bardzo głęboko podłoże. Czy są informacje naukowe, które potwierdzają jednak pewne zagrożenia? Z drugiej strony chcę zapytać właśnie o samorządy. To jest bardzo ważne.  Wyniszczanie połaci roślinnej, które niewątpliwie nie jest tak widowiskowe jak odstrzał zwierzyny, jest bardzo kosztowne. Czy ktoś sfinansuje samorządom to ważne zadanie? A jeżeli tak, czy gminy będą informowane i przeszkolone, w jaki sposób usuwać gatunki inwazyjne?  Kto będzie dokonywał odbioru tych gatunków? Dziękuję bardzo.  

Małgorzata Niemczyk
Pani Marszałek! Wysoka Izbo! Problem inwazyjnych gatunków obcych ciągle narasta głównie z powodu handlu, transportu czy też turystyki. Gatunki  w środowisku zbliżonym do rodzimego mogą przetrwać oraz dobrze się rozmnażać czy też rozwijać. Te  gatunki nie posiadają naturalnych wrogów czy barier. Zaburzając florę, ekosystem, mogą stać się właśnie w ten sposób inwazyjne, mogą być zagrożeniem,  mogą mieć wpływ na wiele dziedzin, m.in. na rolnictwo, leśnictwo i rybołówstwo.  Dlatego dopytuję i proszę o odpowiedź na piśmie:  Jakie gatunki w Polsce są najbardziej inwazyjne? Jakich obszarów to dotyczy? Ile mamy ognisk w tej chwili? Na terenie jakich gmin? Jakie są roczne koszty ponoszonych szkód w środowisku? Jakie są koszty ponoszonych szkód, jeżeli chodzi o usuwanie tych inwazyjnych gatunków? Jakie działania będzie podejmować  rząd? Jakie środki finansowe będą przeznaczane na  szkolenia, wyodrębnianie czy usuwanie?  Pytania moje dotyczą również dotacji, jakie będą  udzielane na wsparcie finansowe dla samorządów,  dla gmin, które będą walczyć z inwazyjnymi gatunkami. Czy to już będzie tak tradycyjnie, że koszty  zwalczania, kolejne koszty będą przerzucane na samorządy? Proszę o odpowiedź na piśmie. Dziękuję  bardzo.   

Jan Duda
Pani Marszałek! Panie i Panowie Posłowie! Jeden  z moich przedmówców mówił o stonce ziemniaczanej.  Jak wiadomo, starsi posłowie to wiedzą, została nam  podrzucona przez imperialistów z Zachodu. Chciałbym powiedzieć o roślinie, która została nam podarowana przez internacjonalistów ze Wschodu. Teraz  już tak na poważnie: barszcze kaukaskie, zwłaszcza  barszcz Sosnowskiego, to wyjątkowo inwazyjne rośliny, dodatkowo niebezpieczne dla ludzi. W terenach Polski południowej są bardzo rozpowszechnione, zwłaszcza nad rzekami.  I mam pytanie do pani minister: Czy ministerstwo może dysponuje informacjami, jakiej wielkości  obszary są zajęte tymi roślinami? Czy są już może  szacunki, jakie mogą być koszty likwidacji stanowisk  tych roślin? Czy będą zapewnione środki w budżecie  na ich likwidację? Dziękuję bardzo.   

Grzegorz Wojciechowski
Dziękuję bardzo.  Pani Marszałek! Wysoka Izbo! Gatunki obce to  gatunki, które zostały albo przywiezione, albo przywleczone, czyli przypadkowo przywiezione, albo też gatunki, które zostały wyprodukowane, np. GMO. Te  gatunki, które zostały przywiezione, zostały przywiezione w jakimś celu. Były próby chowu zwierząt  czy uprawy roślin. Część z nich się nie powiodła,  część została w środowisku. Rośliny, które są uprawne, zwierzęta, które są hodowane, zwierzęta gospodarskie, to z reguły są gatunki obce, niekoniecznie  inwazyjne, ale są to gatunki obce.  Chciałbym dopytać się o gatunki, które są jak gdyby na pograniczu uprawy i tych gatunków inwazyjnych, np. robinię akacjową czy tego typu organizmy.   Co z nimi? Bo jedyny pożytek jest w okresie wczesnoletnim, np. dla pszczół. Dziękuję bardzo,  pani marszałek.   

Katarzyna Kretkowska
Pani Marszałek! Pani Minister! Wysoka Izbo!  To bardzo cenna inicjatywa. Dobrze, że Ministerstwo  Środowiska zajmuje się gatunkami inwazyjnymi z uwagi na konieczność ochrony naszych gatunków rodzimych. W związku z tym chciałabym zapytać ministerstwo, czy zajmie się w większym stopniu ochroną  naszych gatunków rodzimych.  Kilka miesięcy czy rok temu złożyłam 136 interpelacji dotyczących każdego z osobna gatunku ginącego, zagrożonego wyginięciem, krytycznie zagrożonego, niemal zanikłego, rodzimego. I dostałam jedną  zbiorczą odpowiedź, z której poza tym, że ministerstwo wie, że te gatunki są zagrożone, niewiele wyni-kało. Celowo złożyłam osobne interpelacje po to, żeby  ministerstwo pochyliło się nad każdym z tych zagrożonych  w taki czy inny sposób gatunków  i zajęło się problemem. Jeszcze mam drugie pytanie, ale nie wiem, czy dostanę chwilkę. Mam nadzieję, że ta konieczna i dobra ustawa nie  spowoduje działań przesadnych. Na przykład przy  jednym z pałaców w południowej Polsce, koło Kielc,  w Kurozwękach istnieje stado bizonów, które zostały  tam sprowadzone przez właścicieli pałacu kilkanaście lat temu jako atrakcja dla dzieci, ludzi. One są  na zamkniętej łące i raczej nie zagrażają tym, że będą  się jednać z naszymi żubrami i produkować   jakieś dziwne potomstwo. A niestety właściciel  jest nękany i każe mu się wybić to stado. To już jest  przesada. Dziękuję.  

Janusz Korwin-Mikke
Pani Marszałek! Wysoka Izbo! Nie wiem, czy panie wiecie, że wszystkie gatunki w Europie są gatunkami inwazyjnymi. Nie ma ani jednego rdzennego.  Nie ma nic złego w tym, że norka amerykańska wypiera polską. Jeżeli jest lepsza, to niech wypiera. Gdybyście panie żyły 100 mln lat temu, tobyście broniły  dinozaurów, żeby broń Boże nam nie wyginęły. Przyroda jest zmienna, trzeba o tym pamiętać. Jest oczywiście pewien gatunek, który nam grozi  – pchła zachodnioeuropejska, która była kiedyś na  Łabie, teraz dochodzi już do Odry i może nam wypierać pchłę wschodnioeuropejską. Proponuję ją też  umieścić na liście. Konieczna jest też ustawa w obronie wirusa grypy, który został wyparty przez wirusa  COVID. Warto by bronić tego wirusa. Proszę państwa, jeżeli mówimy już o obcych gatunkach, to jeszcze Unia Europejska wpadnie na  nowy pomysł – trzeba będzie nas chronić przed inwazją Chińczyków, Hindusów, Hotentotów, Pigmejów  i innych obcych gatunków. Dziękuję.   

Katarzyna Kretkowska
Weźmy pod uwagę np. szopa pracza, który jest  przecież gatunkiem już w Polsce znanym, gatunkiem, który wiele osób bardzo często traktuje trochę  jak maskotkę, którą sobie hodują w domu. Niestety  zapominają, że to jest wciąż dzikie zwierzę, i ucieczka szopa pracza czy jego pojawienie się w środowisku  to zagrożenie przede wszystkim dla ptaków. To jest  niezwykle sprytne zwierzę, które potrafi przetrwać  w niezwykle trudnych warunkach, czy jest mróz, czy  jest zima, czy jest ciepło. On się będzie wspinał na drzewa i generalnie każdy gatunek ptaka jest przez niego  zagrożony. Ale poza tym, że atakuje ptaki, atakuje również lęgi, roznosi też wściekliznę czy pasożyty.  Warto wskazać, że właśnie zwierzęta domowe  przywożone chociażby do Holandii – to były płazy  azjatyckie, bardzo popularne – doprowadziły do tego,  że razem z nimi dotarł grzyb, który doprowadził do  spadku populacji salamandry plamistej w Holandii  o 96%. Czyli właściwie można powiedzieć, że wyeliminował gatunek rodzimy. W ciągu ostatnich 10 lat do Unii Europejskiej przywieziono 20 mln gadów. Przez to rozprzestrzeniamy  nowe pasożyty i nowe choroby zakaźne, dotychczas  nieobecne na naszym terenie. To z kolei przekłada  się na to, że zagrożone są rośliny, zwierzęta, a przez  to – tak jak mówiłam na początku – żywność, a niejednokrotnie również zdrowie człowieka. Myślę, że  w tym kontekście powinniśmy rozmawiać o zwalczaniu IGO. Warto wskazać, że np. żaba szponiasta,  która jest wykorzystywana głównie w badaniach,  jest nosicielem grzyba, który spowodował wyginięcie  200 gatunków płazów. Nie 200 sztuk, lecz 200 gatunków płazów.  Myślę, że to są rzeczy, o których warto pamiętać,  kiedy dyskutujemy. Dzisiaj wydaje nam się, że coś nie  przynosi wielkich skutków, konsekwencji, ale na podstawie doświadczeń innych państw, innych krajów  można pokazać, że możemy doprowadzić do naprawdę potężnego zagrożenia dla środowiska, a potem  bezpośrednio dla człowieka. W toku tej dyskusji było kilka pytań, głównie o samorządy. Projekt ustawy był dwukrotnie opiniowany  przez Komisję Wspólną Rządu i Samorządu Terytorialnego i faktycznie temat finansowania wzbudzał  największe emocje. Uzgodniliśmy, że dzisiaj trudno  tak naprawdę przewidzieć, w jakim zakresie jaki samorząd będzie podejmował działania, w związku z tym  te środki zostaną zabezpieczone w Narodowym Funduszu Ochrony Środowiska i Gospodarki Wodnej  i w wojewódzkich funduszach – do dyspozycji samorządów na działania, które będą wykonywać w zakresie tej ustawy. Zwracam przy tym uwagę, że to  nie są nowe obowiązki, które nakładamy na samorządy, bo one już dzisiaj z mocy ustawy o samorządzie  gminnym, z tytułu dbania o bezpieczeństwo publiczne, również te działania prowadzą. Warto też wskazać, że samorządy są zobowiązane do podejmowania  szeroko rozpowszechnionych działań wobec IGO,  wszystkie pozostałe to jest kompetencja RDOŚ, Lasów Państwowych, parków narodowych i urzędów  morskich. W związku z tym to nie jest tak, jak tutaj  próbowano zasugerować, że, po pierwsze, nałożyliśmy coś nowego na samorządy, po drugie, nie daliśmy  na to finansowania, a po trzecie, wszystkim mają się  zajmować samorządy. Padł zarzut, że od momentu ujawnienia IGO mamy  rok na podjęcie działań. Zwracam uwagę, że to nie  jest tak, że możecie czekać rok, tylko że podejmujecie  działania w ciągu roku. Jest to uwarunkowane chociażby sezonem wegetacji. Nie każda roślina w zimie  może być zauważona, a tym bardziej skutecznie wyeliminowana, w związku z tym określamy czas jako  „w ciągu roku”, a nie za rok od momentu otrzymania  informacji. Jeśli chodzi o zarzut pana posła Sośnierza dotyczący rzekomego przemycania nowych kategorii zwierząt, którym chcemy nałożyć jakiś kaganiec, i że ma  to być furtka do dalszych działań, to odpowiem, że  niekoniecznie tak jest, dlatego że kategoria pierwsza  tych zwierząt, szczególnie niebezpiecznych dla zdrowia i życia człowieka, podlega rozporządzeniu funkcjonującemu w naszym kraju od 2011 r. To rozporządzenie wskazuje jednak na pewną konieczność działań. Natomiast wiemy, że jest wielu obywateli w Polsce, którzy nie będąc w stanie spełnić warunków  zapisanych w tej ustawie i wiedząc, że nie będą w stanie ściągnąć zwierząt z tej właśnie listy, z kategorii  zwierząt niebezpiecznych, zakładają i zaczynają prowadzić cyrki – fikcyjne cyrki, pseudocyrki. Taki obywatel nazywa to cyrkiem, mimo że nie prowadzi  działalności stricte cyrkowej, natomiast oficjalnie ma  cyrk i z tego tytułu ma dostęp do tych zwierząt, które są najbardziej niebezpieczne.   I tylko i wyłącznie z punktu widzenia bezpieczeństwa zdrowia i życia nie tylko tej osoby – bo zakładamy, że to nie jest ktoś, kto żyje w odosobnieniu, z dala  od innych ludzi, ale żyje również wśród sąsiadów  i innych obywateli – chcemy zamknąć tę lukę, z której dzisiaj korzystają nieuczciwi ludzie. Nie znaczy to  jednak, że ci, którzy już mają zwierzęta, będą na  mocy tych przepisów zobowiązani do ich uśmiercenia. To też jest w przepisach przejściowych, że absolutnie nie, wykluczamy tę możliwość. Zdajemy sobie  sprawę, że to już się wydarzyło, nawet jeśli na mocy  tych nieszczelnych przepisów. To jest kwestia dotycząca tego, żeby dopuścić do momentu naturalnej  śmierci. Pytanie o barszcze, w tym głównie barszcz Sosnowskiego. Faktycznie, myślę, że to jest ten gatunek, z którym mamy na co dzień najwięcej problemów,  jeśli chodzi o rośliny i walkę podejmowaną przez samorządy. Generalna Dyrekcja Ochrony Środowiska  prowadzi projekt, w ramach którego bada różne sposoby zwalczania barszczy. W rezultacie ich działań  Sekretarz Stanu w Ministerstwie Klimatu  i Środowiska Małgorzata Golińskazostanie przedstawiona metodologia zwalczania,  postępowania z barszczami kaukaskimi. Zresztą  w dużej mierze dzisiaj już informacje o tych działaniach są przekazywane do samorządów. Pytanie pani poseł o potencjalne IGO. Po pierwsze, to jest wdrożenie zapisów wynikających z prawa  Unii. Są to środki nadzwyczajne, które generalnie  będą pewnie najbardziej oddziaływać na te kraje,  które nie będą miały swoich list krajowych. Natomiast potencjalne IGO nie jest rozumiane w ten sposób, że jeśli widzę jakieś zwierzę i nie wiem, co to za  zwierzę, może potencjalnie IGO, to je zabiję. Nie, to  będzie lista potencjalnych IGO, czyli stricte zapisany  rodzaj, gatunek organizmu, który będzie podlegał  przepisom. Więc to też nie jest tak, jak obawia się  pani poseł. Myślę też, że warto wskazać, że ta ustawa, razem  z możliwościami, o których już powiedziałam, tworzy  azyle, czyli daje również uprawnienia, umożliwia  tworzenie takich miejsc, których dzisiaj nie mamy,  tak by można było bezpiecznie przechowywać wiele  gatunków zwierząt, wiele osobników. Nie wszystkie  mogą przebywać w ogrodach zoologicznych czy w ośrodkach rehabilitacji zwierząt, a jeśli chodzi o IGO, absolutnie nie mogą pozostać w środowisku i muszą być  z niego eliminowane. W związku z tym wydaje się, że  wiele z tych problemów, z którymi borykaliśmy się  nie tylko jako obywatele, ale również jako służby –  czy to celne, czy służba graniczna, czy regionalni  dyrektorzy ochrony środowiska, parki narodowe, Lasy  Państwowe – dzisiaj porządkujemy tą ustawą i odpowiadamy na wiele ich problemów, oczywiście nie  wszystkie. W ślad za tą ustawą będziemy dążyć do  tego, aby utworzyć w Polsce centralny azyl, czyli takie miejsce, gdzie zwierzęta zatrzymane na granicy,  tak jak niedawno tygrysy bengalskie, a więc zwierzęta z przemytu bądź zatrzymane na granicy, w tym  przypadku z Białorusią Był problem, co z nimi dalej  zrobić. Chcielibyśmy uniknąć takich sytuacji w przyszłości.   Oczywiście tygrysy nie zdarzają się codziennie,  ale problematycznych gatunków, z którymi borykają  się na co dzień celnicy, jest bardzo dużo i zawsze kończy się tym, że nie bardzo wiadomo, co z tym robić.   Panie pośle, zostały zatrzymane na granicy przez  białoruskich celników  i nie wpuszczono ich z terenu Unii Europejskiej,  w związku z tym ostatni kraj, który miał na swoim  terenie te tygrysy, to była właśnie Polska i to my  zostaliśmy z tym problemem.   Zostawienie tego właścicielowi, który nie miał ani  papierów na to, ani właściwych warunków, bo tygrysy jechały na przyczepie, były w strasznym stanie  Zresztą nie wiem, wydaje mi się, że przynajmniej jeden  z nich nie przeżył  To powodowało, że tak naprawdę my zostaliśmy  z odpowiedzialnością. Ani lokalny samorząd nie był  w stanie zareagować, ani służby nie miały właściwego miejsca, więc pamiętam, że w tym momencie mocno angażowały się ogrody zoologiczne. Ale nie za każdym razem możemy liczyć na to, że będą nas wyręczać przypadkowe osoby bądź ogrody zoologiczne,  które są stworzone zupełnie do innych celów. Bardzo  dziękuję.  

Anna Paluch
Dziękuję bardzo. Wysoka Izbo! Dziękuję za głosy w dyskusji, które  padły, nawet za te głosy, które próbowały sprowadzić  cały przedmiot naszej dyskusji ad absurdum. Wbrew  temu, powiedzmy to jasno, problem roślin inwazyjnych, inwazyjnych gatunków obcych i roślinnych,  i zwierzęcych to jest problem, trzeba chronić naszą  różnorodność biologiczną. Myślę, że to jest kwestia  oczywista, której udowadniać nie trzeba.  Przypominam, że system zwalczania inwazyjnych  gatunków obcych – chociaż tego pojęcia nie było,  wprowadzamy je dopiero tą ustawą – funkcjonuje od  lat. Pochodzę z terenów południowej Małopolski, jestem świadkiem od co najmniej 30 lat prób zwalczania tego nieszczęsnego barszczu kaukaskiego, barszczu Sosnowskiego, który się rozprzestrzenia źródłowymi potokami Dunajca, który nastręcza wielu niebezpieczeństw, wielu problemów. Jestem przekonana,  że praca, którą wkładamy w to, żeby ustawę przeprowadzić, przeprocedować i żeby ona weszła w życie, będzie służyła wsparciu tych działań, wysiłków,  stworzeniu sytuacji, żeby w sposób spójny, kompleksowy, zorganizowany, przemyślany, z odpowiednim  wsparciem finansowym zwalczać te gatunki, które  stwarzają zagrożenie, żeby jak gdyby zapewnić bezpieczeństwo wszystkim i roślinom, i zwierzętom w odniesieniu do różnorodności biologicznej.    Oczywiście nad wszystkimi poprawkami, które  zostały złożone, pochylimy się na posiedzeniu komisji. Dziękuję bardzo.  Sekretarz Stanu w Ministerstwie Klimatu  i Środowiska Małgorzata Golińska

Joanna Lichocka
Pani Marszałek! Wysoki Sejmie! Mam zaszczyt  przedstawić sprawozdanie Komisji Kultury i Środków Przekazu o poselskim projekcie uchwały upamiętniającej 100. rocznicę powstania Międzynarodowych Targów Poznańskich. Jest to druk nr 1299. 

Bartłomiej Wróblewski
Bardzo serdecznie dziękuję, pani marszałek. Pani Marszałek! Wysoka Izbo! Szanowni Państwo! Mam zaszczyt w imieniu Klubu Parlamentarnego Prawo i Sprawiedliwość przedstawić nasze stanowisko.  To stanowisko jest zbieżne z moimi intencjami,  którymi kierowałem się, przygotowując projekt tej  uchwały. Uważamy, uważam, że ważne jest, aby Sejm  poza wyróżnianiem, przypominaniem, honorowaniem  najważniejszych wydarzeń politycznych pamiętał także o istotnych wydarzeniach społecznych, kulturalnych, sportowych. Taka właśnie była intencja przygotowania tej uchwały. Racje stojące za upamiętnieniem 100. rocznicy powstania Międzynarodowych  Targów Poznańskich wyrażone są w tekście uchwały,  który teraz przeczytam.  „Uchwała Sejmu Rzeczypospolitej Polskiej w sprawie upamiętnienia 100. Rocznicy powstania Międzynarodowych Targów Poznańskich. W 2021 roku przypada 100. rocznica powstania Międzynarodowych Targów Poznańskich – największego krajowego ośrodka  wystawienniczego, zasłużonego dla promocji i rozwoju  handlu w Polsce i w Europie.  Wystawy przemysłowe organizowane w Poznaniu  w drugiej połowie XIX i na początku XX wieku stały  się inspiracją dla środowisk kupieckich i władz miasta do powołania stałej instytucji targowej. Idea stworzenia w Poznaniu polskiej imprezy targowo-wystawienniczej powstała w maju 1917 roku na zjeździe  Związku Towarzystw Kupieckich. Trwająca I wojna  światowa odsunęła te plany, lecz już w 1919 roku,  po odzyskaniu przez Polskę niepodległości, poznańscy kupcy i przemysłowcy rozpoczęli przygotowania  do organizacji polskiej imprezy wystawienniczej. Stał  się nią I Targ Poznański zorganizowany w dniach  28 maja – 5 czerwca 1921 roku. Wydarzenie służyło  prezentacji dorobku przedsiębiorców i stanowiło instrument integracji całego państwa. Pierwszym dyrektorem został Mieczysław Krzyżankiewicz. Idea cyklicznej działalności targowej w Poznaniu,  mającej ukazywać możliwości polskiego przemysłu,  handlu i rolnictwa rozwijana była w latach dwudziestych XX wieku. Kolejnymi etapami było umiędzynarodowienie Targów w 1925 roku, a następnie organizacja Powszechnej Wystawy Krajowej w 1929 roku.  Dzięki 4,5-milionowej publiczności z całego świata  przyczyniła się ona do globalnej promocji gospodarczych możliwości odrodzonej Polski, upowszechniła  nazwę: Międzynarodowe Targi Poznańskie na całym świecie, a także zapewniła nowoczesną, rozbudowaną infrastrukturę wystawienniczą plasującą Targi  Poznańskie w czołówce ówczesnych europejskich organizatorów takich wydarzeń.  Po II wojnie światowej reaktywowano Targi, które  przez lata realnego socjalizmu były handlowym oknem  Polski na świat, a ich obecność w istotny sposób oddziaływała także na mieszkańców Poznania. Miały  one duży wpływ na wybuch 28 czerwca 1956 roku antykomunistycznych protestów zwanych dziś Powstaniem Poznańskim 1956 roku i przyczyniły się do rozpowszechnienia informacji o nim poza granice Polski.  Obecnie będące częścią Grupy MTP Międzynarodowe  Targi Poznańskie to największy w Europie Środkowo-Wschodniej organizator targów, konferencji, wydarzeń kulturalnych i sportowych, które każdego roku  odwiedza około miliona gości z całego świata. Z okazji 100. rocznicy powstania Międzynarodowych Targów Poznańskich Sejm Rzeczypospolitej  Polskiej wyraża uznanie dla instytucji, jej twórców  i pokoleń pracowników, którzy dobrze przysłużyli się  rozwojowi gospodarczemu Polski”. Klub Prawo i Sprawiedliwość wesprze projekt tej  uchwały, do czego też zachęcam całą Wysoką Izbę.  Bardzo dziękuję.  

Rafał Grupiński
Pani Marszałek! Wysoka Izbo! Rzeczywiście rocznica niezwykła. Tym razem, jak zresztą mój przedmówca zaznaczył to trafnie na spotkaniu komisji  kultury, czcimy pewną instytucję gospodarczą, a nie  tylko sławne postaci czy rocznice wydarzeń historycznych. To niezwykle istotne z tego punktu widzenia, że  rzeczywiście zarówno targi poznańskie, najpierw zwane Targiem Poznańskim, organizujące słynną PeWuKę  w 1929 r., to swoistego rodzaju okno na świat, ale też  przede wszystkim symbol prężności i odbudowy polskiej gospodarki. Co ciekawe, to było okno na świat  w okresie międzywojennym, kiedy rzeczywiście dyrektorował owym targom, właściwie od początku, od  utworzenia biura tych targów, właściwie Targu Poznańskiego, jak to wtedy nazywano, do 31 sierpnia  1939 r., Mieczysław Krzyżankiewicz, pochodzący  zresztą z mojego rodzinnego miasta, z Wronek. Natomiast w istocie także w okresie Polski Ludowej to  właśnie Międzynarodowe Targi Poznańskie były takim oknem na świat dla Polski zamkniętej po tej stronie żelaznej kurtyny. Ciekawie o tej misji targów mówił Cyryl Ratajski  na otwarciu PeWuKi w obecności prezydenta Ignacego Mościckiego, zaczynając od słów: „Sursum corda! Na przekór wątpiącym i zrozpaczonym () Powszechna Wystawa ma wykazać bezcenne siły twórcze narodu, jego zdolność do największych wysiłków,  jego zmysł organizacyjny () i płodność ducha niezwykłą.”. Te słowa, w których nieprzypadkowo mowa  jest także o sile ducha, a nie tylko o sile gospodarki  i pracy, są w istocie w jakimś sensie takim historycznym zapisem intencji tych, którzy chcieli rzeczywiście po okresie zaborów odbudowywać polską gospodarkę, ale też odbudowywać siły polskiego narodu.  Z tego punktu widzenia, patrząc na historię, też niezwykle cieszę się z tego. Warto wspomnieć w stulecie targów, że dzięki ustawie, którą przyjęliśmy w 2014 r., pozwalającej zbywać  udziały w spółkach Skarbu Państwa samorządom  nieodpłatnie, w 2015 r. minister skarbu rządu Platformy Obywatelskiej i PSL-u podpisał umowę właśnie zbywającą  udziały Skarbu Państwa  i przekazującą je nieodpłatnie miastu Poznań. Przed  wojną targi były własnością miasta Poznań i dzięki  naszym staraniom właśnie w 2015 r. targi wróciły do  miasta w 100%. Dzisiaj tak jak przed laty, tak jak  i przed wojną, jak w czasach PRL, targi są znakomitą wizytówką naszego miasta, a także wizytówką polskiej gospodarki. Dziękuję bardzo.   Oczywiście poprzemy tę uchwałę. 

Katarzyna Ueberhan
Szanowna Pani Marszałek! Wysoka Izbo! Innowacyjność, dynamizm, energia, promocja nowych,  postępowych i nieszablonowych rozwiązań to wartości, które przyświecały powstawaniu targów i które  pozostają aktualne 100 lat później. Poznańskie targi  są takie, jak tworzący je ludzie, takie jak poznanianki i poznaniacy: przedsiębiorcze, zaradne, gospodarne, ale przede wszystkim zaangażowane, przyjazne  i otwarte na innych ludzi i relacje międzyludzkie.  Trudno wyobrazić sobie dziś, ja nie potrafię wyobrazić sobie mojego miasta rodzinnego bez targów –  miejsca największych imprez targowych, konferencji,  koncertów czy wydarzeń sportowych, tej najbardziej  rozpoznawalnej marki targów w Polsce.  Przez lata Międzynarodowe Targi Poznańskie  były dla nas wszystkich oknem na kolorowy świat,  nie tylko dla poznanianek i poznaniaków, ale dla całej Polski. Tu po raz pierwszy w 1957 r. Polacy mieli  okazję wypić coca-colę, tu w 1929 r. pokazano pierw

Bartłomiej Wróblewski
szy w Polsce telewizor. Można było zobaczyć bikini  czy nawet kamień z księżyca, a w 1956 r. dzięki zagranicznym dziennikarzom uczestniczącym właśnie  w targach świat dowiedział się o wielkim strajku robotników w Poznaniu i jego krwawym stłumieniu  przez władze, znanym dziś jako poznański Czerwiec,  którego okrągłą, 65. rocznicę obchodzić będziemy już  za kilka dni – 28 czerwca. Targi poznańskie od początku były miejscem rynkowych premier, gdzie nawiązywano wartościowe  kontakty handlowe, promowano polską gospodarkę.  Dzięki temu jeszcze przed II wojną światową Poznań  wyrósł na czwarty pod względem wielkości ośrodek  targowy w Europie. Dziś grupa Międzynarodowe  Targi Poznańskie jest największym organizatorem  targów w Polsce i bezapelacyjnym liderem w tym zakresie w Europie Środkowo-Wschodniej. Choć 100-lecie targów poznańskich przypadło w roku największego kryzysu branży targowej, a w roku jubileuszu  nie zorganizowano jeszcze żadnych targów, w nowe  100-lecie poznańskie targi i ich pracownicy wchodzą  już inni, mocniejsi, z przekonaniem i planem na pomyślną przyszłość. To już inne targi, ponieważ targi  zajmują się teraz nie tylko organizacją wydarzeń,  o których wspomniałam, ale od lat rozwijają inne  obszary działalności, które wyrosły z organizacji targów, np. reklamę zewnętrzną czy gastronomię, a to  pozwoliło przetrwać pandemiczny kryzys.  Trudno wyobrazić sobie dziś współczesny Poznań  bez targów, a targi bez Poznania. Mało która instytucja wywarła tak wielki wpływ na charakter i kształt  mojego miasta, jego mieszkanek i mieszkańców. Tworzą dziś trwały związek na dobre i złe, związek, który trwa już 100 lat. W drugie 100-lecie swojej działalności grupa Międzynarodowe Targi Poznańskie  wchodzi z niegasnącą energią i entuzjazmem pomimo  pandemii i związanych z nią kłopotów w branży targowej, bo przecież 100 lat to dopiero początek.   Klub Lewicy wspiera niniejszą uchwałę, będzie ją  popierał. Dziękuję bardzo.   

Jarosław Rzepa
Szanowna Pani Marszałek! Wysoka Izbo! Poznań  jest kolebką polskiej państwowości. To tu znajdowała się pierwsza rzeczywista stolica Polski.   Zawsze. Możemy dyskutować.  Jego nazwa wymieniana jest w polskim hymnie.  A w poznańskiej katedrze pochowani są dwaj pierwsi władcy Polski: Mieszko I i Bolesław Chrobry.   Może tak, może nie, dla mnie jednak tak. Szanowni Państwo! Międzynarodowe Targi Poznańskie to jedna z najstarszych i największych imprez wystawienniczych w Europie. Po raz pierwszy  zorganizowano je w 1921 r. Trudno wyobrazić sobie  Poznań bez targów, a targi bez Poznania. Przez wiele  lat Międzynarodowe Targi Poznańskie były oknem na  świat, zwłaszcza barwny, nowoczesny, niedościgniony  świat Zachodu. To właśnie w Poznaniu odbywają się  topowe wydarzenia branżowe, tu pokazywane są nowości i premiery. To właśnie na terenie MPT spotykają się liderzy biznesowi, by podejmować kluczowe decyzje o przyszłości swoich przedsiębiorstw. Tu już wspomniano, co się po raz pierwszy stało w Poznaniu, ale  warto również zwrócić uwagę na Powszechną Wystawę Krajową, która została zorganizowana w 1929 r.,  popularnie zwaną PWK, nad którą patronat objął wtedy pan prezydent Ignacy Mościcki.  Kilkanaście dni temu minęło 100 lat od momentu  zainicjowania wydarzenia. Wydaje mi się zatem, że  dzisiaj przede wszystkim należy oddać hołd tym  wszystkim, którzy wtedy widzieli ten cel, nie wycofali się i konsekwentnie go realizowali. Tym wszystkim dzisiaj oddajemy hołd. Jednocześnie życzymy  powodzenia tym wszystkim, którzy tworzą rzeczywistość dnia dzisiejszego, jak również przyszłość targów. Życzymy im, żeby targi nadal były takim miejscem, gdzie jest obecna polska myśl technologiczna,  gdzie można spotykać się, wymieniać swoje doświadczenia, żeby targi nadal się rozwijały, tak jak w ostatnich latach, ku chwale, powiedziałbym, Poznania, ale  również naszego kraju. Wszystkiego dobrego.  Oczywiście nasz klub poprze tę uchwałę.   

Paulina Hennig-Kloska
Pani Marszałek! Panie i Panowie Posłowie! Na  wstępie muszę zacząć od sprostowania. Wszystkie  dzieci już w IV klasie szkoły podstawowej czytają  w podręczniku do historii, że pierwszą stolicą Polski  było moje rodzinne miasto – Gniezno. Panie pośle,  muszę zareagować.   À propos projektu, którego celem jest uczczenie  100-lecia istnienia targów poznańskich, chcę powiedzieć, że oczywiście klub Polska 2050 poprze tę  uchwałę. Targi poznańskie znane są w całej Europie, gromadzą Toczy się tam od 100 lat, można  powiedzieć, życie gospodarcze, kulturalne, społeczne, a niekiedy nawet z doskoku polityczne. To tam  również następowały ważne politycznie momenty. 

Katarzyna Ueberhan
Ale 100 lat, ta rocznica to powinien być moment,  w którym pochylimy się nie tylko nad samą instytucją, ale także nad ludźmi, którzy ją tworzą. A dla  ludzi tworzących Targi Poznańskie to jest dziś niezwykle trudny moment. Nie sposób nie zauważyć, że  w tym roku nie odbyła się jeszcze żadna istotna impreza targowa w tym miejscu. Natomiast jeżeli chodzi o planowanie i możliwość planowania tej działalności, to rząd zrobił wszystko, by w tym właśnie jubileuszowym roku uniemożliwić targom normalne  funkcjonowanie. Jest rzeczą oczywistą, że samo poluzowanie obostrzeń na początku czerwca nie spowoduje, że od razu  imprezy targowe wrócą do życia. Bo przygotowanie  chociażby kalendarza imprez czy wznowienie faktycznej działalności to kilka miesięcy przygotowań.  Wiedząc, że epidemia zawsze w okresie lata nieco  odpuszcza, można było dać zielone światło, by ludzie  skupieni wokół targów, w tym Targów Poznańskich,  mogli już wcześniej przygotowywać kalendarz na  lato, a nie ogłaszać na początku czerwca, że rząd nagle luzuje obostrzenia. Nie wspomnę już o warunkach, czyli jedna osoba  na 15 m. Jeżeli pomyślimy, że w 150-metrowej sali  wynajętej na targi można gościć raptem 10–15 osób  w zależności od czasu i obostrzeń, to wiemy, że jest  to biznes w żaden sposób nieopłacalny i nie będzie to  zachęcało do organizowania imprez.  Tak że tak, Targi Poznańskie były, są i – mam  taką nadzieję – będą ważnym miejscem ,  wizytówką wielkopolskiej gospodarności. Ale przy  okazji 100. rocznicy dobrze by było pochylić się nad  tym, jak zapewnić, żeby suchą nogą przeszły przez  największy w swojej historii kryzys, i umożliwić ludziom dalsze zarabianie na tego typu działalności.   

Grzegorz Rusiecki
Pani Marszałek! Wysoka Izbo! Projekt upamiętniający 100-lecie powstania Międzynarodowych Targów Poznańskich to przede wszystkim ogromny hołd  nie tylko dla instytucji, ale także dla osób, które  przez te lata te targi tworzyły, i  ukłon w ich stronę. Dzisiaj targi to trwały element życia społecznogospodarczego nie tylko Poznania, Wielkopolski czy  Polski, ale w znaczeniu szerszym – również międzynarodowego. To codzienność funkcjonowania miasta  i całego regionu. I to nie tylko w znaczeniu tym ścisłym gospodarczym, ekonomicznym, ale także społecznym, kulturowym, politycznym. To instytucja,  która przez lata wpisywała się w krajobraz nie tylko  gospodarczy, ale również ten historyczny, o czym  była mowa, związany chociażby z wydarzeniami poznańskiego Czerwca. Jestem przekonany, że przed  targami tylko dobre momenty, że pandemia nie rozbroi tych działań, które targi chcą podejmować.   Jestem przekonany, że przed targami tylko dobre dni i dobre lata. Dziękuję.  

Sprawozdawca
Szanowna Pani Marszałek! Wysoka Izbo! Mam  zaszczyt przedstawić sprawozdanie Komisji Kultury  i Środków Przekazu o poselskim projekcie uchwały  w sprawie uczczenia 45. rocznicy radomskiego Czerwca 1976 r., druk nr 1064. Pani marszałek skierowała wspomniany projekt  do komisji 30 marca. Komisja zajęła się nim w dniu  23 czerwca. Projekt dotyczący radomskiego Czerwca  przygotowany przez radomianina posła Konrada  Frysztaka został przyjęty w czasie merytorycznej  dyskusji z udziałem przedstawicieli zarówno obozu  rządzącego, jak i opozycji. Co szczególne, podkreślam, został przyjęty w konsensusie. Głosowanie nie  było potrzebne. Pani Marszałek! Wysoka Izbo! W naszej najnowszej historii mamy wiele ważnych wydarzeń symbolizowanych przez nazwy miesięcy: Marzec ’68, Czerwiec ’56, Lipiec ’80, Sierpień ’80, Październik ’56 czy  wreszcie Grudzień ’71 i Grudzień ’81. Bez wątpienia  bez protestów z czerwca 1976 r. w Radomiu, Ursusie,  Płocku oraz w wielu innych miastach przeciwko  PRL-owskiej władzy nie byłoby ani Sierpnia ’80, ani  powstania „Solidarności”. Wydarzenia te i represje  

Paulina Hennig-Kloska
wobec ich uczestników stały się impulsem do powołania Komitetu Obrony Robotników, a następnie Ruchu Obrony Praw Człowieka i Obywatela, co istotne,  pierwszych w bloku komunistycznym jawnie działających organizacji opozycyjnych. W tym miejscu należy bezwzględnie przypomnieć, że zarówno w tej  Izbie, czyli  Sejmie, jak i w Senacie zasiadają osoby,  które wtedy, przed laty zdecydowały się nieść pomoc  represjonowanym i ich rodzinom. I za to też im się  należą wyrazy szacunku i uznania. Tak, bez wątpienia radomski Czerwiec’76 był jednym z kamieni milowych polskiej drogi do wolności  i niepodległości. Komisja Kultury i Środków Przekazu po przeprowadzeniu pierwszego czytania oraz rozpatrzeniu  projektu wnosi, by Wysoki Sejm raczył podjąć załączony projekt uchwały. Dziękuję bardzo.  

Marek Suski
Pani Marszałek! Wysoka Izbo! Mam zaszczyt prezentować stanowisko klubu Prawa i Sprawiedliwości  w sprawie radomskiego Czerwca, tych wypadków,  o których się mówi jako o buncie robotniczym, a niektórzy określają je nawet mianem powstania przeciwko komunistycznej władzy w Radomiu. Szanowni Państwo! Projekt uchwały został złożony w Sejmie przez pana posła Frysztaka z opozycji.  Dziękuję mu za tę inicjatywę. Do tej pory, w poprzednich latach, była to inicjatywa naszego klubu, ale pan  poseł nas ubiegł. Można powiedzieć, że w tej konkurencji akurat cieszymy się, że mamy możliwość tego  rodzaju współpracy. Szanowni Państwo! Radom to miasto z wyrokiem,  jak mówiono za komuny, gdy przez wiele lat Radom  był pozbawiany inwestycji centralnych, zabierano mu  różnego rodzaju instytucje. Niestety w III Rzeczypospolitej ta niedobra tendencja była kontynuowana.  Jerzy Buzek, kolega partyjny wnioskodawcy z Platformy Obywatelskiej, likwidując województwo radomskie, zabrał z Radomia różne instytucje i sytuacja jeszcze się pogorszyła. Przez wiele lat nie było  żadnych inwestycji, dopiero teraz jest duża inwestycja centralna. Budowany jest port lotniczy w Radomiu  za blisko 1 mld zł, który ma się nazywać, nosić imię  bohaterów radomskiego Czerwca. Chcemy uczcić pamięć tych wszystkich, którzy 25 czerwca w 1976 r.  wyszli na ulice w buncie przeciwko komunistycznej  władzy, podpalając komitet wojewódzki i wyrzucając  przez okno portret Lenina, idąc pod biało-czerwoną  flagą po wolność dla nas wszystkich, za co jesteśmy  im niezmiernie wdzięczni.  Pamiętam w 1976 r. byłem zupełnie młodym człowiekiem i patrzyłem na wypadki radomskie z wielką  nadzieją – że jest to powiew wolności, że jest w Polsce  takie miasto, w którym ludzie opowiedzieli się za  wolną, suwerenną Polską, bez komunizmu, bez poddaństwa Sowietom, bez tego upokarzającego ustroju,  który wtedy, narzucony Polsce siłą, panował w naszym kraju. Dziś można powiedzieć, że Radom powinien się cieszyć z wolności, i myślę, że się cieszy, chociaż myślę, że jeszcze przed nami wiele rzeczy, żeby  zadośćuczynić mieszkańcom Radomia za te krzywdy,  jakie ich spotkały w PRL-u. Chciałbym też powiedzieć, że w uchwale wymienia się inne bohaterskie miasta, które w tym samym  czasie  podążyły za Radomiem. Dziękuje się tym wszystkim, którzy pomagali poszkodowanym. Ta uchwała, szanowni państwo, jest bardzo potrzebna, oddaje cześć bohaterom, przypomina o wspaniałych czynach radomian i mieszkańców innych miast.  Prawo i Sprawiedliwość w pełni popiera tę uchwałę. Dziękuję bardzo za uwagę.   

Konrad Frysztak
Koalicja Obywatelska. Pani Marszałek! Wysoka Izbo! Szanowni Państwo! Jako przedstawiciel wnioskodawców chciałbym  podkreślić – jako rodowity radomianin, urodzony  

Piotr Adamowicz
w Radomiu, wychowany w kulcie bohaterów radomskiego Czerwca, którzy w 1976 r. odważnie wyszli  protestować przeciwko podwyżkom cen żywności,  które ówczesna władza komunistyczna opublikowała  właśnie 24 czerwca, tak więc dziś jest 45. rocznica  tych haniebnych podwyżek, a dzień później, rano,  pracownicy radomskich fabryk wyszli protestować  przeciwko tym podwyżkom – że nie mogliśmy dziś  zapomnieć o bohaterach radomskiego Czerwca. Wielka szkoda, że komisja kultury nie zajęła się tym  wcześniej, bo dziś na galerii było miejsce dla tych  bohaterów, osób, które są w Stowarzyszeniu Czerwca  ’76 i mogłyby dziś przysłuchiwać się naszej dyskusji  i późniejszemu głosowaniu. Szanowni państwo, aby stało się zadość, chciałbym przeczytać projekt uchwały, którzy został zaakceptowany przez komisję:  „Uchwała Sejmu Rzeczypospolitej Polskiej w sprawie uczczenia 45. rocznicy Radomskiego Czerwca  1976 roku 25 czerwca 1976 roku w Radomiu, Ursusie i Płocku doszło do protestu robotniczego, w którym tysiące osób wyraziło sprzeciw wobec planowanych przez  władze komunistyczne podwyżek cen żywności oraz  pogarszających się warunków życia i pracy. Protest  rozszerzył się na wiele innych miast. Do najbardziej  dramatycznych wydarzeń doszło w Radomiu, gdzie robotnicy z kilkudziesięciu zakładów, w tym m.in. z Zakładów Metalowych, Radomskich Zakładów Przemysłu Skórzanego »Radoskór«, a także mieszkańcy miasta zgromadzili się pod siedzibą Komitetu Wojewódzkiego Polskiej Zjednoczonej Partii Robotniczej i domagali się odwołania podwyżek cen żywności. Po kilku godzinach protest robotniczy w Radomiu  został brutalnie i krwawo stłumiony przez jednostki  MO i ZOMO. Wielu uczestników strajku zostało  aresztowanych i pobitych. To właśnie wtedy Polacy  usłyszeli po raz pierwszy o tzw. ścieżkach zdrowia,  czyli szpalerach funkcjonariuszy, którzy bili przebiegających pomiędzy nimi zatrzymanych. Wielu z radomskich robotników przypłaciło aresztowanie utratą zdrowia, a dwie osoby zginęły. W kolejnych dniach  uczestnicy wydarzeń z czerwca 1976 roku byli represjonowani przez komunistyczne władze. W procesach  sądowych zapadały wyroki pozbawienia wolności,  wielu robotników utraciło pracę. Karząca ręka komunistycznej partii pozbawiła »zbuntowane« miasto inwestycji centralnych, na długie lata opóźniając jego  rozwój, a mieszkańców Radomia władze PRL nazwały »warchołami«, chcąc ich napiętnować w oczach całego społeczeństwa. Protest osiągnął jednak sukces  doprowadzając do odwołania zaplanowanych przez  Komitet Centralny PZPR podwyżek cen żywności. Wydarzenia z czerwca 1976 roku oraz późniejsze  represje  wobec jego uczestników, stały się  impulsem do powołania Komitetu Obrony Robotników, a następnie Ruchu Obrony Praw Człowieka  i Obywatela – pierwszych w bloku państw komunistycznych jawnie działających organizacji opozycyjnych. Historycy podkreślają, że bez Czerwca 1976 roku  nie byłoby Sierpnia 1980 roku ani powstania »Solidarności«. Wydarzenia z czerwca 1976 roku na stałe odmieniły Radom. »Miasto z wyrokiem«, jak po tragicznych  wydarzeniach nazywano Radom, przez lata musiało  zmagać się z szykanami ze strony komunistycznych  władz. Nigdy jednak komunistom nie udało się złamać bohaterskiego ducha, odwagi ani dążenia do  wolności mieszkańców Radomia. Sejm Rzeczypospolitej Polskiej, pamiętając o tragicznych wydarzeniach z czerwca 1976 roku, składa  hołd bohaterskim mieszkańcom Radomia, Ursusa  i Płocka, a także wyraża najwyższy szacunek dla ich  odwagi i poświęcenia. Sejm Rzeczypospolitej Polskiej  wyraża również szacunek i podziękowania dla tych,  którzy wówczas zdecydowali się pośpieszyć z pomocą  represjonowanym i ich rodzinom”.  Bardzo proszę Wysoki Sejm 

Konrad Frysztak
Tak, tak. Bardzo proszę Wysoki Sejm o przyjęcie tej uchwały i dziękuję za merytoryczną pracę w komisji. Bardzo dziękuję. 

Paulina Matysiak
Pani Marszałek! Wysoka Izbo! 45 lat temu w Radomiu, Ursusie i Płocku doszło do protestów robotniczych, w których tysiące protestujących wyraziło  sprzeciw wobec rosnących cen żywności i pogarszających się warunków życia i pracy. Ta rocznica to  dobry moment, żeby przypomnieć coś, o czym na tej  sali wielu wolałoby zapomnieć. Polska zawdzięcza  demokrację robotnikom. Droga do w pełni niepodle

Konrad Frysztak
głego państwa rozpoczęła się od robotniczych strajków, które szły pod hasłami godnych warunków życia i pracy. Robotnicy chcieli bezpieczeństwa socjalnego, żądali godnych płac, chcieli być traktowani  w pracy godnie, jak ludzie, chcieli być gospodarzami  w swoich zakładach pracy. We wrześniu 1976 r. został założony Komitet  Obrony Robotników, który pomagał aresztowanym  robotnikom i wspierał ich, organizował pomoc prawną czy materialną dla nich i ich rodzin. Od początku  zaangażowani byli zasłużeni działacze Polskiej Partii Socjalistycznej czy młodzi lewicowi opozycjoniści,  i te nazwiska są nam znane: Ludwik Cohn, Antoni  Pajdak, Jacek Kuroń, Jan Józef Lipski, ale też ludzie  prawicy: Antoni Macierewicz czy Piotr Naimski. Później, w 1977 r., powołany został Ruch Obrony Praw  Człowieka i Obywatela. W tym miejscu warto postawić pytanie, czy wolna  Polska spłaciła swój dług wobec robotników Radomia  i innych miast. Niestety odpowiedź jest negatywna,  bo to na robotników z likwidowanych zakładów zepchnięto koszty transformacji ustrojowej. Terapia  szokowa pozbawiła tysiące z nich miejsc pracy, środków do życia, a także podstawowego bezpieczeństwa  ekonomicznego. Co gorsza, ze wszystkich stron słyszeli, że sami są winni swojej trudnej sytuacji, bo są  niewystarczająco zaradni, za mało przedsiębiorczy,  niedostosowani do nowego systemu. W ten sposób  odebrano im nie tylko pracę, ale też godność i nadzieję. Zapatrzone w neoliberalne dogmaty elity i media  poświęciły tych, którym zawdzięczają wolność słowa  i demokrację. Pamiętajmy o tamtych wydarzeniach, ale niech  to nie będzie pusta celebra. Pamiętajmy o tym długu  i o tym, by wolna Polska była zawsze państwem, które szanuje ludzką pracę i ludzką godność. Najwyższa  pora zacząć spłacać ten dług. Lewica oczywiście zagłosuje za tą uchwałą. Dziękuję.  

Jarosław Rzepa
Dziękuję bardzo. Pani Marszałek! Wysoka Izbo! Pozwólcie państwo, że wymienię dzisiaj nazwiska, bo wydaje mi się,  że trzeba, i jednocześnie podziękuję posłowi wnioskodawcy za projekt tej uchwały, dziękując również wszystkim klubom, które pracowały nad ostatecznym jego  kształtem, za to, że potrafiliśmy wspólnie ten projekt  przyjąć. Szanowni Państwo! Wtedy w Radomiu zginęły  bezpośrednio w starciach dwie osoby: Jan Łabęcki  i Tadeusz Ząbecki. Trzecią ofiarą był Jan Brożyna,  27-letni wtedy młody mężczyzna. Ofiarą był także  ks. Roman Kotlarz. Rannych w zamieszkach zostało  198 osób. Milicja i ZOMO zatrzymały 634 osoby,  a następnego dnia z pracy zwolniono 939 osób.  25 osób osadzono jako prowodyrów wydarzeń, a 8 z nich  skazano na wyroki do 10 lat. Warto żebyśmy o tych ludziach wspomnieli w tym  momencie, przy okazji tej uchwały, bo należy im się  wielki szacunek, szanowni państwo. Walczyli o wolną  Polskę. Dlatego w imieniu naszego klubu bardzo serdecznie jeszcze raz dziękuję posłowi wnioskodawcy i dziękuję, że Sejm Rzeczypospolitej pamięta, bo watro  pamiętać. Dziękuję bardzo. 

Krzysztof Grabczuk
Pani Marszałek! Wysoka Izbo! Bardzo dobrze, że  pamiętamy o tamtych wydarzeniach. Bardzo dobrze,  że pamiętamy o bohaterach tamtych dni. Wydarzenia, jakie miały miejsce w czerwcu, były wynikiem  dążenia do wolności, dążenia do demokratycznego  państwa. Możemy wyciągnąć z tego kilka wniosków  dla nas wszystkich, ale jest to lekcja szacunku i pokory do oraz wobec wszystkich tych, którzy mieli  odwagę i siłę walczyć o wolną, niepodległą Polskę.  Ale także ostrzeżenie, żeby nie dzielić ludzi na lepszy  i na gorszy sort. By pamiętać, że każdy człowiek zasługuje na szacunek i na godność. I rzecz najgorsza,  którą chce zrobić władza, to odbierać ten szacunek  i tę godność. Dziękuję bardzo.   

Konrad Frysztak
Dziękuję.  Pani Marszałek! Szanowni Państwo! Zwrócę się  do posła Marka Suskiego. Panie pośle, proszę nie zawłaszczać tego, że tylko Prawo i Sprawiedliwość ma  monopol na inwestycje centralne w naszym mieście.  Kiedy w kraju rządziła Platforma Obywatelska,  a prezydentem był Andrzej Kosztowniak z Prawa i Sprawiedliwości, również decyzjami polskiego rządu były  te inwestycje w Radomiu. Centrum przetwarzania  danych budowa obwodnicy południowej i wiele, wiele  innych inwestycji, które były finansowane z pieniędzy centralnych. Ale muszę się do tego, pani marszałek, odnieść  jako poseł wnioskodawca. Nie wolno również zakłamywać tego. Ja pilnowałem, żeby ta uchwała nie była polityczna, żeby była  uchwałą ważną a upolitycznił ją pan poseł Marek Suski. 

Marek Suski
Pani Marszałek! Szanowna Izbo! Jest to rocznica  niezwykle ważna. Dramatyczne wypadki, później  ukaranie miasta Radomia i mieszkańców, wiele lat  represji, do dzisiaj ludzie ponoszą tego konsekwencje,  bo np. nie nabyli uprawnień do emerytury, bo przez  wiele lat byli bezrobotnymi w PRL-u.  A pan, panie pośle, wyskakuje tutaj z takimi tekstami. Co do tej obwodnicy południowej, to wyście  wstrzymali tę inwestycję, bo budowaliście gdzieś tam  w Gdańsku drogę. Dopiero jak my wróciliśmy do władzy, to uruchomiliśmy tę inwestycję. W takim momencie wchodzenie na ten grunt,  jeszcze dodatkowo kłamiąc, jest niegodne, panie  pośle. 

Piotr Adamowicz
Dziękuję.  Pani Marszałek! W związku z pani apelami zredukuję to, co chciałbym powiedzieć. Przypomnę tylko. Długo rozmawialiśmy, ponad godzinę, na posiedzeniu komisji i ta rozmowa naprawdę była merytoryczna, to była wymiana historycznych, ideowych  poglądów. Udało się. Niestety wplotły się wątki dotyczące bieżącej polityki. Chciałem coś powiedzieć  à propos stoczni, ale nie będę mówił. Szanuję apel  pani marszałek. Dziękuję.  XI sesji Światowego Forum Miejskiego w Katowicach w roku 2022 

Marek Wesoły
Pani Marszałek! Wysoka Izbo! Mam przyjemność  przedstawić sprawozdanie Komisji Samorządu Terytorialnego i Polityki Regionalnej w sprawie projektu  ustawy o szczególnych rozwiązaniach związanych  z organizacją XI sesji Światowego Forum Miejskiego  w Katowicach w roku 2022. Ustawa, którą przedkłada rząd pod obrady Wysokiej Izby, to swoistego rodzaju specustawa wzorowana już na wydarzeniu podobnym jak XI sesja Światowego Forum Miejskiego, jakim był COP24 w Katowicach. To wydarzenie miało również swoją ustawę  dedykowaną i tutaj rząd wzorem tamtego udanego  przedsięwzięcia i udanej organizacji postanowił  przedłożyć Wysokiej Izbie do uchwalenia również  taką specustawę. Ustawa ta ma na celu przede wszystkim sprawne,  szybkie przeprowadzenie, przygotowanie i zorganizowanie XI sesji Światowego Forum Miejskiego w Katowicach. To forum, to wydarzenie organizowane jest  już jedenasty raz pod egidą Organizacji Narodów Zjednoczonych. Wydarzenie chyba jedyne na świecie tak  dużej rangi mówiące o politykach miejskich, o tym,  jak mają rozwijać się miasta na całym świecie, jak ma  wyglądać ich urbanizacja, ich rozwój, jak sprawić, aby  rodzinom żyło się w nich lepiej. I tym wszystkim będzie zajmował się XI zjazd, sesja Światowego Forum  Miejskiego w Katowicach w czerwcu 2022 r. Komisja szczegółowo przeanalizowała projekt ustawy. Podczas prac nad projektem zostały dokonane  redakcyjne poprawki, które są odwzorowane w druku  nr 1294, czyli w sprawozdaniu dotyczących tej ustawy po posiedzeniu komisji, po pierwszym czytaniu. Komisja wnosi o to, aby Wysoki Sejm przyjął tę  ustawę bez poprawek w takim kształcie, w jakim została zaproponowana, a argumentem, który mógłby  za tym przemawiać, jest fakt, że na posiedzeniu komisji została przyjęta jednogłośnie, wszystkie głosy  były za. Dziękuję bardzo. Pani Marszałek! Wysoka Izbo! Pozwólcie państwo: tym razem już w imieniu klubu mam wielki  zaszczyt i zarazem przyjemność – bo to mój okręg  wyborczy i miasto bliskie mi: Katowice – przedstawić  państwu stanowisko klubu odnośnie do projektu  ustawy o szczególnych rozwiązaniach związanych  z organizacją XI sesji Światowego Forum Miejskiego  w Katowicach w roku 2022. Przybliżę trochę to wydarzenie. XI sesja Światowego Forum Miejskiego odbędzie się w dniach od  26 do 30 czerwca 2022 r. w Katowicach pod hasłem  przewodnim: Zmieniamy miasta dla lepszej przyszłości. Będzie to pierwsza edycja tego wydarzenia, której  gospodarzem będzie kraj Europy Środkowo-Wschodniej. Światowe Forum Miejskie odbywające się co  2 lata jest flagowym wydarzeniem agendy ONZ, programu narodów zjednoczonych do spraw osiedli ludzkich oraz jednym z najbardziej rozpoznawalnych  międzynarodowych spotkań poświęconych wymianie  poglądów i doświadczeń dotyczących wyzwań miejskich. Forum pomoże zwiększyć świadomość opinii  publicznej na temat problemów, z jakimi mierzą się  dziś miasta. Światowe Forum Miejskie może nie tylko je nagłośnić, ale i zmotywować decydentów do  podejmowania odważnych działań na rzecz ich niwelowania. Głównymi tematami najważniejszych spotkań  podczas forum, tzw. dialogów, będą m.in. sprawiedliwa i zrównoważona przyszłość miast dla wszystkich,  bardziej ekologiczna przyszłość miast, mobilność  miejska, innowacje i technologie, budowanie odporności miast, szczególnie ważny temat po pandemii  i w kontekście zmian klimatu. Skala organizacji forum jest porównywalna do organizacji COP24 w Katowicach, która odbyła się w 2018 r. W przypadku  tego wydarzenia uchwalono ustawę szczególną, która w znaczący sposób ułatwiła organizację COP24  w Polsce. Podobnie w przypadku organizacji Światowego Forum Miejskiego, przepisy obecnie obowiązujących ustaw nie są wystarczające do realizacji i skoordynowania zadań administracji publicznej oraz XI sesji Światowego Forum Miejskiego w Katowicach w roku 2022 służb związanych z organizacją tak dużego wydarzenia, jakim jest forum.  Projekt ustawy wskazuje zadania dotyczące wielu  aspektów organizacyjnych oraz zasady realizacji tych  zadań przez wszystkie podmioty biorące udział w przygotowaniach do forum. Wśród najważniejszych należy wymienić: zadania organów administracji publicznej, w tym związane z zapewnieniem bezpieczeństwa  i porządku publicznego, zadania zespołu koordynującego organizację Światowego Forum Miejskiego,  zasady finansowania organizacji forum. Za znaczną  liczbę zadań związanych z organizacją forum będzie  odpowiadał minister właściwy do spraw rozwoju regionalnego. Za zapewnienie i monitorowanie działań  służb zaangażowanych w organizację forum w zakresie bezpieczeństwa i porządku publicznego zgodnie z projektowaną ustawą odpowiedzialny będzie  minister właściwy do spraw wewnętrznych. Wojewoda śląski będzie odpowiedzialny za przygotowanie  kompleksowego planu zapewnienia bezpieczeństwa  podczas wydarzenia w Katowicach oraz zapewnienie  zabezpieczenia medycznego forum. W organizację  forum będzie oczywiście zaangażowany także samorząd terytorialny, prezydent miasta Katowice. Na  finansowanie organizacji wydarzenia w Katowicach  planuje się przeznaczyć przede wszystkim środki budżetu państwa, przy czym projektowane w ustawie  przepisy szczegółowo regulują, na co te środki mogą  być wydatkowane. Maksymalny limit wydatków z budżetu państwa będący skutkiem finansowym ustawy  wyniesie 193 326 tys. podzielone na 2 lata, w 2021 r.  – 68 420 tys., a w 2022 r. – 124 906 tys. Środki finansowe zostaną przeznaczone na pokrycie m.in. kosztów wynajęcia Międzynarodowego Centrum Kongresowego i Hali Widowiskowo-Sportowej Spodek, kosztów operatora logistycznego, którego zadaniem będzie organizacja i obsługa XI sesji Światowego Forum  Miejskiego wraz z imprezami towarzyszącymi. Projekt ustawy zakłada wyłączenie stosowania przepisów ustawy z dnia 11 września 2019 r. – Prawo zamówień publicznych, jednak wyłącznie w stosunku  do zamówień, których wartość jest niższa niż progi  unijne w rozumieniu tej ustawy. Króciutka uwaga. Nad tym punktem była największa dyskusja na posiedzeniu komisji, ale ci z państwa,  którzy wiedzą, jak taką imprezę należy przygotowywać, w jakim tempie, jak to wszystko się odbywa,  doskonale rozumieją, że Prawo zamówień publicznych mogłoby sparaliżować przygotowanie w ciągu  jednego roku całego tego wielkiego przedsięwzięcia,  w którym udział może wziąć nawet 25 tys. osób,  przedstawicieli krajów całego świata.  Często decyzje, które będą podejmowane, są bardzo pilne  do realizacji. W imieniu klubu Prawo i Sprawiedliwość wnoszę  o przyjęcie tej ustawy przez Wysoki Sejm. 

Michał Krawczyk
Pani Marszałek! Wysoki Sejmie! Mam zaszczyt  przedstawić stanowisko klubu Koalicji Obywatelskiej  wobec projektu ustawy o szczególnych rozwiązaniach  związanych z organizacją w Rzeczypospolitej Polskiej  XI sesji Światowego Forum Miejskiego w Katowicach  w roku 2022. Przypomnę, że Światowe Forum Miejskie to impreza organizowana przez ONZ co 2 lata. Służy ona  tworzeniu polityk miejskich na świecie. Jej organizatorem jest agenda ONZ do spraw urbanizacji i osiedli  miejskich. Przypomnę także, że promowane przez  ONZ w tym zakresie wartości to zmiana podejścia do  sposobu, w jaki planowane są miasta i osiedla, eliminowanie ubóstwa, zmniejszanie nierówności, trwały,  inkluzywny i zrównoważony rozwój gospodarczy,  a także równość płci oraz równouprawnienie kobiet  w celu pełnego wykorzystania ich wkładu w zrównoważony rozwój. Bardzo dobrze, że ta impreza za rok  w czerwcu odbędzie się w Katowicach. To jest wydarzenie, o którym polski rząd wie. O tym, że to wydarzenie odbędzie się w Katowicach w 2022 r., polski  rząd wie od roku 2019. Taka informacja jest zawarta  w uzasadnieniu projektu ustawy. Natomiast dopiero  10 dni temu złożyliście państwo w Sejmie projekt  ustawy, którym dzisiaj się zajmujemy. Są w tym projekcie ustawy rozwiązania, które są niebezpieczne  – za moment o nich powiem – natomiast państwo  uzasadniacie zastosowanie tych rozwiązań tym, że  do organizacji imprezy został tylko rok. Ale o tym,  że ta impreza będzie w Katowicach, wiecie państwo  od 2 lat. Takim niebezpiecznym rozwiązaniem jest wyłącznie z ustawy – Prawo zamówień publicznych zleceń do 600 tys. zł. Wprowadzacie państwo w ustawie  bardzo ogólne zapisy dotyczące wymogów wobec wykonawców, które dają zamawiającemu wielką elastyczność wyboru wykonawcy. Może to być z wielką  krzywdą dla wielu firm, które chciałyby pracować  przy organizacji forum, a które nie będą miały jak  i do kogo odwołać się od decyzji organizatora, bo Prawo zamówień publicznych w tym zakresie będzie  wyłączone. Drugą kwestią, która budzi naszą wątpliwość, są  koszty. Budżet państwa wyda na tę imprezę ogromną  kwotę, kwotę 193 mln zł. Jak powiedziało mi kilku  posłów, jest to połowa rocznego budżetu miast, z których pochodzą, więc to są naprawdę ogromne pieniądze. Natomiast nie o samą kwotę w tym momencie  chodzi, tylko chodzi o to, że pytaliśmy na posiedzeniu  komisji o szczegółowe informacje dotyczące budżetu.  W ustawie, a nie w uzasadnieniu, informacje doty

Marek Wesoły
XI sesji Światowego Forum Miejskiego w Katowicach w roku 2022 czące tego, jakie są składowe tej ogromnej kwoty  193 mln zł, nie padają. Krótko mówiąc, jeśli wcześniej wzięlibyście się  państwo za przygotowanie tej ustawy, a przypomnę,  że wiedzę o tym, że Katowice zostały wybrane na  miejsce organizacji forum, macie od 2 lat, a ustawa  wpłynęła 10 dni temu, nie trzeba by było pod pretekstem pośpiechu i tego, że do organizacji imprezy pozostał rok, wyłączać ustawy – Prawo zamówień publicznych. Bylibyście państwo pewnie także w stanie  przygotować szczegółowy kosztorys, którego nie widzieliśmy. Ale zwlekaliście 2 lata i teraz mamy ustawę dotyczącą niewątpliwie ważnego wydarzenia,  które będzie miało miejsce za rok w Katowicach,  która pozostawia wiele do życzenia i, co gorsza, niesie  zagrożenia dla sprawnej organizacji tej imprezy,  o których przed momentem powiedziałem. Dziękuję  bardzo.  

Maciej Konieczny
Pani Marszałek! Wysoka Izbo! W roku 2022 odbędzie się w Katowicach Światowe Forum Miejskie  pod agendą ONZ. To bardzo dobra wiadomość. To  fantastyczna wiadomość dla Katowic, regionu i Polski. Organizacja takiej dużej międzynarodowej imprezy o tym charakterze to nie tylko prestiż i impuls  rozwojowy dla miasta gospodarza, ale to przede  wszystkim doskonała okazja do uczenia się i wymiany doświadczeń. Procedowana ustawa ma na celu ułatwienie organizacji forum, rozwiązuje wiele problemów praktycznych. Zdzwoniłem do władz Katowic, żeby się upewnić co do tego, na ile ta ustawa faktycznie jest dla  nich ułatwieniem, na ile była z nimi konsultowana,  i zyskałem potwierdzenie, że tak, że już od roku  współpracują przy opracowaniu kształtu tych konkretnych rozwiązań i że tę ustawę popierają. A więc  także my jako Lewica tę ustawę oczywiście poprzemy. Złożymy tylko jeszcze jedną poprawkę, o której  później. Jak już mówiłem, wielka międzynarodowa impreza to okazja do nauki i wymiany doświadczeń, co  szczególnie istotne będzie wobec ogromnych wyzwań, przed którymi staną nasze miasta w najbliższej przyszłości. Te najistotniejsze wiązać się będą  oczywiście z kryzysem klimatycznym. Upały i powodzie ostatnich dni pokazują, jak pilny jest to problem.  To jest zapowiedź tej niełatwej przyszłości, która jest  przed nami. Żeby sobie z tym poradzić, musimy oczywiście  skończyć z betonozą, tą straszną choroba, która toczy  polskie miasta od lat, dla dobra nas wszystkich. Tylko powrót do zieleni w miastach może nas uchronić  przed tymi piekielnymi upałami i powodziami na  przemian. To jest coś, co w roku 2021 powinno wydawać się oczywiste, ale mimo to raz po raz słyszymy  nowe wiadomości o fantastycznych rewitalizacjach  dokonywanych za pomocą wylewania hektolitrów  betonu czy brukowania ogromnych połaci miasta  kostką Bauma. Musimy także zadbać o to, żeby nie zabudowywać  klinów napowietrzających nasze miasta, co dla odmiany będzie wymagało postawienia się wszechwładnym deweloperom, co okazuje się w Polsce od lat  niełatwe. Stanowisko Lewicy jest tutaj oczywiste.  Nasze życie i zdrowie jest ważniejsze niż chciwość  i zysk deweloperów. Mam wrażenie, że jest to coś, co  podczas tego forum nasi samorządowcy, nasi politycy  będą mieli okazję usłyszeć od kolegów i koleżanek,  którzy z lobbingiem deweloperów radzą sobie nieco  lepiej. Bardzo cieszę się, że to forum odbędzie się w Katowicach, że odbędzie się w metropolii górnośląsko-zagłębiowskiej, także dlatego, że to jest region, który jak żaden inny albo jak mało który w świecie mierzy się z tymi ogromnymi wyzwaniami związanymi  z odejściem od gospodarki opartej na węglu, z odejściem od energetyki opartej na węglu. Tutaj też miasta muszą odgrywać kluczową rolę, chociażby dlatego, że ogromne tereny wewnątrz miasta, które były  wykorzystywane na potrzeby kopalni czy też, mówiąc  szerzej, przemysłu opartego na węglu, teraz będą  musiały być wykorzystane w innej funkcji dla dobra  społeczności lokalnych. Jak do tej pory to się niestety nie dzieje i te plany nie są realizowane. Mam nadzieję, że to forum będzie okazją także do tego, żeby  i jakąś wiedzę, wsparcie, i dobre praktyki w tym  aspekcie nabyć. Miasta dobre do życia muszą mieć sprawną komunikację miejską. To jest jasne. Stawianie na indywidualny transport samochodowy, szczególnie w dużych metropoliach, to korki, zanieczyszczenie powietrza, wypadki samochodowe, a chociażby ze śmiertelnością pieszych Polska ma wciąż ogromny problem, wypychanie pieszych z przestrzeni publicznej.  Jeżeli chodzi o kiepski transport publiczny, to niestety mieszkańcy metropolii górnośląskiej wiedzą o tym  aż za dobrze, jak ten kiepski transport publiczny  utrudnia życie. Tutaj też fajnie by było, jakby nasi  samorządowcy podłapali parę dobrych rozwiązań  przy okazji forum. Kolejny duży temat, który na pewno jest wyzwaniem dla organizacji życia w miastach, to mieszkalnictwo. Raz jeszcze: polska polityka mieszkaniowa  od lat prowadzona jest pod dyktando deweloperów  i ich zysków. Zamiast konstytucyjnej zasady sprzyjania potrzebom mieszkaniowym obywateli, mamy  zasadę ulegania chciwości banków i deweloperów.  Tak nie musi być. Jeszcze jedna nadzieja związana  

Michał Krawczyk
XI sesji Światowego Forum Miejskiego w Katowicach w roku 2022 z tym forum, że nasi samorządowcy i politycy porozmawiają sobie z przedstawicielami chociażby Wiednia czy Berlina, w których dzięki ogromnej bazie  mieszkań komunalnych i silnym regulacjom mieszkania na wynajem są dostępne dla ludzi o przeciętnych wynagrodzeniach, a 30-metrowa kawalerka  w kredycie na 40 lat nie jest szczytem marzeń. Wyzwań jest masa, okazji do tego, żeby czerpać z wiedzy  innych również. Na koniec jeszcze o tej poprawce.  Miasta muszą być także przestrzenią żywej demokracji,  wymiany idei, dyskusji, spotkań, także protestów.  Stąd też z niepokojem przyjmujemy tę zasadę, żeby  na czas forum zakazać spontanicznych zgromadzeń.  Uważamy, że to jest droga na skróty, której nie powinno być. Dlatego złożymy poprawkę, żeby ten zakaz z ustawy zniknął. I tę poprawkę, te dwie poprawki składam. Dziękuję bardzo. 

Urszula Nowogórska
Dzień dobry, pani marszałek. Szanowna Pani Marszałek! Wysoka Izbo! W imieniu klubu Koalicja Polska – PSL, Unia Europejskich  Demokratów, Konserwatyści mam zaszczyt przedstawić stanowisko klubu w sprawie rządowego projektu ustawy o szczególnych rozwiązaniach związanych  z organizacją w Rzeczypospolitej Polskiej XI sesji  Światowego Forum Miejskiego w Katowicach w roku  2022. Ten projekt jest zawarty w druku sejmowym  nr 1278. Wysoka Izbo! Można by się było zastanawiać, po  co kolejny akt normatywny w porządku prawnym,  ale przyjmuję do wiadomości, rozumiem to, że ustawa  jest potrzebna po to, aby stworzyć warunki, które  umożliwią właściwą organizację sesji wydarzenia oraz  wypełnienie zobowiązań, które wynikają z umów zawartych w sprawie organizacji światowego forum.  Jak państwo wiecie, strona polska podjęła uchwałę  nr 166/2018 z dnia 6 listopada 2018 r. w sprawie miasta kandydata do ubiegania się o organizację światowego forum w 2022 r. Rada Ministrów podjęła decyzję  o zgłoszeniu Katowic jako gospodarza forum w ramach Programu Narodów Zjednoczonych do spraw  Osiedli Ludzkich. Rozumiem, że z uwagi na rozmiar  tej sesji, tego wydarzenia będzie wiązało się z tym  wiele różnych zobowiązań, ale również i trudności,  ponieważ w tej sesji, jak tutaj zostało powiedziane,  będzie uczestniczyło ok. 20–25 tys. delegatów. Muszą  być stworzone odpowiednie warunki i zaplecze, warunki logistyczne w centrum konferencyjnym w Katowicach. Oczywiście charakter tego wydarzenia jest  wyjątkowy. Rozumiem również, że przepisy, które  były stworzone do tej pory, są niewystarczające, więc  to doprecyzowanie w tej ustawie rządowej może rzeczywiście ułatwić organizację tego wydarzenia. Jednak bardzo bym prosiła o to, aby w tej ustawie zawrzeć również właściwe doprecyzowania, które  umożliwią właściwą koordynację administracji państwowej oraz wszystkich służb, które będą nadzorowały i prowadziły to wydarzenie. To wydarzenie ma ogromne znaczenie, tak jak  powiedziałam. Do nadzorowania czy też koordynacji  został stworzony zespół, w skład którego zostały powołane ministerstwa: spraw wewnętrznych, spraw  zagranicznych, rozwoju regionalnego i przedstawiciele wszystkich służb, które będą nadzorowały również bezpieczeństwo w czasie trwania tego wydarzenia, a także przed tym wydarzeniem i po nim. Będą  również przedstawiciele strony samorządowej. Będą  marszałkowie województw małopolskiego i śląskiego,  będzie wojewoda śląski, będzie wojewoda małopolski,  będzie prezydent Katowic. Chciałabym zasugerować,  jeżeli państwo byście rozważali taką możliwość, aby  doprosić do tego zespołu przedstawiciela miasta Krakowa z uwagi na bezpośrednie sąsiedztwo województwa małopolskiego i te migracje, które w czasie takich wydarzeń się zdarzają. Mogłoby to w zdecydowanej mierze ułatwić koordynację tych działań. Chciałam również powiedzieć, że jest to ogromne  wydarzenie nie tylko logistyczne, ale również finansowe, o czym również moi poprzednicy powiedzieli.  Całość wydarzenia będzie finansowana w wysokości  204 mln zł. To również duża odpowiedzialność w przestrzeganiu prawa, również Prawa zamówień publicznych, dlatego na posiedzeniu komisji sugerowaliśmy,  aby doprecyzować zapisy zawarte w art. 23, tym bardziej że na mocy tego artykułu zostanie wyłączona  ustawa z dnia 11 września 2019 r. – Prawo zamówień  publicznych, jeżeli wartość zamówienia nie będzie  przekraczała progów unijnych. Chciałam również  powiedzieć, że te wszystkie regulacje, jeżeli państwo  nie chcecie zawierać ich w ustawie, można zawrzeć  w jakichś dodatkowych regulaminach, które będą  doprecyzowywały np. okresy składania ofert czy też  składania odwołań w tym zakresie.  To prestiż, to wzmocnienie i promocja regionu, co  również zostało tutaj powiedziane, ale również wzmocnienie branż eventowej i hotelarskiej, które na skutek  pandemii znacznie ucierpiały.  Chciałabym również poprosić z tego miejsca, aby  przez te 5 dni organizacji tego forum rzeczywiście  nie utrudniać życia mieszkańcom i osobom dojeżdżającym do pracy. Stąd bardzo potrzebne będą właściwa koordynacja, jak również nadzorowanie transportu. Oczywiście rozumiem też, że państwo macie odpowiednie doświadczenia, które zyskaliście przy organizacji forum klimatycznego, które było organizowane w Katowicach. Na pewno te doświadczenia  

Maciej Konieczny
XI sesji Światowego Forum Miejskiego w Katowicach w roku 2022 wykorzystacie. Trzymam kciuki za organizację tego  wydarzenia.  Mój klub będzie głosował za tym projektem ustawy. Bardzo dziękuję.   

Dobromir Sośnierz
Kiedy na wiosnę zeszłego roku zaczynaliśmy tę  COVID-ową gorączkę legislacyjną, śmiałem się z tej  mównicy z tego, że nasze państwo nie jest przygotowane na żadną odrobinę nietypową sytuację i jest  zmuszone pisać na kolanie kolejne specustawy. Zastanawiałem się wtedy, czy jak będzie wojna, to będziemy na szybko uchwalać ustawę o zaopatrzeniu  frontu, nowelizować ustawę o wykonywaniu zawodu  żołnierza, dopisywać brakujące homologacje na czołgi itd. To jest kolejny raz, kiedy ta groteskowa wizja  sprzed roku staje mi przed oczami i wydaje się nie  tylko realna, ale nawet pewna. Oto bowiem nasze  państwo musi uchwalać specjalną ustawę dla zorganizowania tylko jednej imprezy w jednym mieście. To  jest po prostu dramat. Jeśli jakiś kraj potrzebuje  osobnej ustawy dla zjazdu radców miejskich, to jest  to chory kraj. Pani posłanka Nowogórska przede  mną mówiła, że widocznie jest potrzeba, żeby były  takie ustawy, takie przepisy, żeby to umożliwić. Jeśli  nasz kraj potrzebuje takich przepisów, żeby zorganizować jakąś imprezę, to one powinny być już dawno  uchwalone dla wszystkich. Dlaczego niby jakaś jedna  impreza może liczyć na takie zaangażowanie i wsparcie państwa, dlaczego inni muszą sobie radzić sami  i nie tylko nikt im nie pomaga, ale nawet muszą pokonywać różne trudności stwarzane przez to państwo, przez jego biurokrację, urzędników, te wszystkie głupie przepisy. A drugim przychyla się nieba  i pisze ustawę pod ich dyktando. Reguły mają być  takie same dla wszystkich. Niby dlaczego jakieś nikomu niepotrzebne forum miejskie ma mieć łatwiej  niż np., nie wiem, zjazd hodowców kanarków? Jeśli  więc potrzebujemy takich przepisów, to potrzebujemy  ich dla wszystkich. I jeśli są w tym kraju przeszkody,  które nie pozwalają zorganizować takiego wydarzenia, to już dawno powinny być zmienione albo zmieniane teraz, ale dla wszystkich.  Nie, to nie jest do niczego potrzebne mieszkańcom  Katowic, bo pewnie będą tutaj takie głosy. Tak się  składa, że ja jestem z Katowic i psinco mnie obchodzi  to forum, szczerze mówiąc. Przeciętny mieszkaniec  Katowic nic z tego nie ma, tylko problem z korkami  i objazdami, bo zwykle właśnie w takich przypadkach zamyka się ulice dla szanownych gości, wygania katowiczan z dostępnych normalnie miejsc parkingowych. Dla zwykłego mieszkańca to jest tylko  utrapienie.  Owszem, jest oczywiście ekipa, która napcha sobie przy tym kieszenie, ale nie ma żadnego powodu,  żeby wszyscy dorzucali się do interesu dla niektórych, żebyśmy pompowali pieniądze od przeciętnego  zjadacza chleba do kieszeni rozmaitych interesownych klakierów pana prezydenta. Mydlenie oczu argumentami o promocji miasta  jest irytujące i bałamutne. Nikt tutaj zapewne nie  wie, gdzie odbywały się poprzednie fora miejskie.  Wie ktoś?   Brawo. Ale myślę, że nikt się tym na co dzień nie  interesuje. W każdym mieście coś się czasem odbywa  i nigdy nie słyszałem, żeby ktoś, jadąc na wakacje,  nie wiem, czy zastanawiając się, gdzie się przeprowadzić albo gdzie zainwestować pieniądze, szukał informacji o tym, w jakim mieście odbyło się ostatnie forum miejskie, jakiś kongres klimatyczny, Tour de  Pologne czy które z nich było europejską stolicą kultury. To są bałamutne argumenty stanowiące tylko  zasłonę dymną dla przepalania milionów złotych  z kieszeni podatnika na imprezy, na których zarobią  tylko niektórzy. To jest typowy zresztą transfer – od  biednych do bogatych. To tak o uczciwość Lewicy  apeluję. Korzystając z tego, że zostało mi jeszcze trochę  czasu, odniosę się do banialuk, które wygadywał tutaj  poseł Konieczny i który dawał wyraz swojej tradycyjnej dla Lewicy niechęci do przedsiębiorców oraz pomstował na to, że oni dla zysku budują te domy. Matko Boska, na szczęście budują dla zysku, bo gdyby  budowali np. dla ułańskiej fantazji, to byłoby znaczące ryzyko, że budowaliby niepotrzebne nikomu budynki. Całe szczęście na wolnym rynku zysk służy temu,  żeby przedsiębiorstwa budowały to, czego chcą inni.  A więc pan, pomstując na to, że przedsiębiorcy budowlani, zwani z angielska deweloperami, budują budynki dla zysku, pomstuje na tych, którzy po prostu chcą  je kupić i którzy chcą tam mieszkać. Pan po prostu nie  chce dać ludziom normalnie mieszkać. I do tego sprowadza się pańska krytyka. Całe szczęście mamy mechanizm zysków i strat, który informuje przedsiębiorców, co jest na rynku potrzebne. Dziękuję. 

Urszula Nowogórska
XI sesji Światowego Forum Miejskiego w Katowicach w roku 2022 

Hanna Gill-Piątek
Szanowna Pani Marszałek! Wysoka Izbo! Ja nawet lubię występować po Konfederacji – taka kolejność przysługuje Polsce 2050 – bo to są zwykle humorystyczne akcenty w sprawach jednak dość specjalistycznych, tak jak np. właśnie polityka miejska.  A to są poważne sprawy. Dlaczego? Dlatego że dokładnie w 2050 r. 70% populacji całego świata będzie  zamieszkiwać w miastach, czyli w dużych skupiskach  ludzkich, które mają swoje bardzo określone potrzeby, mają swoją specyfikę i mają też zapotrzebowanie  na dobre prawo oraz w pewnym sensie na wydzielenie  ich jako podmiotu. A w Polsce miasta jako podmiot  cały czas są niezauważane, niewydzielone.  Proszę zwrócić uwagę, że mamy ministerstwo zajmujące się rozwojem wsi, w ustawie o działach i w ministerstwach mamy sprawy rozwoju regionalnego,  a nie mamy ministerstwa miast. Mówi się: okej, to  jest samorząd. Ale nie, to nie jest samorząd, to jest  zupełnie inna dziedzina. To jest zupełnie inna dziedzina, która w Polsce, jeżeli chodzi o miasta, o ich  specyficzne potrzeby, bo to jest wielopoziomowy splot  zagadnień, cały czas nie jest dobrze zaopiekowana  nawet w strukturze administracji publicznej. Proszę zauważyć, ministerstwa oczywiście trochę  przetasowują się i zmieniają, działy przechodzą z jednych do drugich, ale cały czas sprawy miejskie, jak  np. sprawy rewitalizacji miast, leżą gdzieś pomiędzy  funduszami europejskimi, infrastrukturą, rozwojem  regionalnym czy też sprawami społecznymi. Bardzo  rzadko jest tak, że te dziedziny albo przynajmniej  bardzo rzadko przychodzą tacy zapaleńcy do administracji publicznej, którzy to w jakiś sposób integrują. Oczywiście brakuje takiego spojrzenia. Ja mam  nadzieję, że Światowe Forum Miejskie będzie imprezą, po której coś w Polsce zostanie.  Polska 2050 oczywiście będzie popierać tę ustawę,  chociaż wolelibyśmy, żeby nie było takiego luzowania  Prawa zamówień publicznych. Natomiast na pewno  światowe forum jest w Polsce potrzebne. To jest wielka impreza branżowa, ale chodzi o to, żeby po tym  forum została nam jakaś refleksja, żebyśmy trochę  bardziej zwrócili uwagę na sprawy miast. Dlaczego?  Dlatego że właśnie przez to, że problemy miejskie są  tak bardzo pokawałkowane pomiędzy różne ministerstwa, resorty, dziedziny, działy, występują bardzo  konkretne problemy. Na przykład mieszkalnictwo to  jest problem gdzieś na pograniczu budownictwa, ale  też polityki społecznej. I te dwa działy w ogóle, mam  wrażenie, się nie widzą. Miasta polskie mają tzw. odwieczne problemy właśnie z tego powodu, że polityka  miejska nie jest traktowana całościowo. Na te odwieczne problemy powinniśmy sobie odpowiedzieć,  korzystając z tej wielkiej szansy, którą jest organizacja Światowego Forum Miejskiego. Te problemy to jest np. reforma planowania przestrzennego, której ja widziałam sześć szumnych zapowiedzi, sześć odsłon i żadna nie wypaliła. Być może  dzięki temu, że jest karuzela podsekretarzy stanu,  karuzela ministrów, każdy robi nową reformę, ale  nikt nie doprowadza jej do końca. Przez to mamy  korki, suburbanizację, wspomnianą tutaj patodeweloperkę, leżące odłogiem ugory miejskie o nieustalonej własności oraz katastrofalne, ogromne odszkodowania wynikające z planów miejscowych, na które  cały czas są narażone samorządy. Tych problemów jest naprawdę wiele. Wymieniona tutaj już betonoza, nabrzmiały, nierozwiązany  przez lata problem mieszkaniowy, enklawy biedy,  które nie znikają z polskich miast pomimo naszych  wysiłków, i dziedziczenie ubóstwa. To jest mnóstwo  problemów. Na nie próbowała odpowiedzieć krajowa  polityka miejska. Był bardzo dobry dokument, który  rząd przyjął w 2015 r., ale w 2020 r. dobiegł on kresu  i właściwie nie ma nowego. Mam nadzieję, że Światowe Forum Miejskie posłuży odnowieniu tego dokumentu strategicznego, którym była krajowa polityka  miejska. Mam też ogromną nadzieję, że pojawią się  tam różne środowiska urbanistów, socjologów, aktywistów, samorządowców, ekspertów, którzy będą ze  sobą współpracować.  Z tego miejsca na koniec mojej wypowiedzi bardzo  serdecznie pozdrawiam uczestników VII Kongresu  Ruchów Miejskich , który zacznie się jutro  w Lublinie. Polska 2050 będzie głosować za tą ustawą.  Dziękuję.  

Michał Krawczyk
Pani Marszałek! Wysoki Sejmie! Szanowna Pani  Minister! Mam pytanie odnośnie do tego, co wydarzyło się przez 2 lata od maja 2019 r., kiedy dowiedzieliście się państwo, że forum będzie miało miejsce  w Katowicach w 2022 r., do momentu, kiedy złożyliście państwo projekt ustawy, to było 10 dni temu.  Chciałbym wiedzieć, jak wyglądały przez te 2 lata  przygotowania do organizacji forum, bo nie wierzę,  że poświęciliście państwo 2 lata na przygotowanie  kilkustronicowego projektu ustawy. Druga kwestia to jest pytanie, na które nie uzyskałem odpowiedzi podczas posiedzenia Komisji Samorządu Terytorialnego i Polityki Regionalnej. Chciałbym wiedzieć, na co z budżetu państwa wydamy te  193 mln zł. Bo że na organizację forum, to wiem, ale  oczekujecie państwo od nas, że podniesiemy rękę za  tą ustawą w sprawie organizacji bardzo ważnego wy-XI sesji Światowego Forum Miejskiego w Katowicach w roku 2022 darzenia, a my chcemy wiedzieć szczegółowo, jak  wygląda kosztorys i na co zostaną wydane 193 mln.   I proszę o więcej informacji niż tylko że  na organizację i na promocję. Dziękuję bardzo. 

Krzysztof Grabczuk
Pani Marszałek! Wysoka Izbo! Światowe Forum  Miejskie to niezwykle ważne wydarzenie. Coraz więcej  ludzi mieszka w miastach. Badania wskazują, że  w najbliższej dekadzie liczba ludzi, którzy chcą mieszkać w miastach, wzrośnie o kilkanaście procent. Oczywiście to jest rzeczywistość, ale ta rzeczywistość wiąże się ze swoimi problemami: gospodarczymi, społecznymi, klimatycznymi, transportem, architekturą, urbanizacją. Dlatego tego typu spotkania są  oczywiście bardzo korzystne, bowiem nie trzeba wyważać otwartych drzwi. Trzeba wymieniać poglądy,  trzeba korzystać z doświadczeń innych miast, innych  państw. Żyjemy w globalnym świecie. Czy chcemy,  czy nie chcemy, ten świat jest tak zbudowany i musimy patrzeć na nasz kraj i również na nasze miasto  jak na część globalnej wioski. I to jest dobrze. Natomiast rzeczą złą jest to, że państwo znowu  dajecie projekt ustawy  w ostatniej chwili.  To nie tylko w tym momencie, ale w każdym innym.  Dlatego bardzo proszę o odpowiedź na piśmie, proszę  o kosztorys tejże imprezy. Dziękuję bardzo.  

Józefa Szczurek-Żelazko
Szanowna Pani Marszałek! Pani Minister! Wysoka  Izbo! Myślę, że nie będę tutaj odosobniona w twierdzeniu, że to forum to jest bardzo ważne wydarzenie  w naszym kraju i bardzo dobrze, że odbywa się na  terenie Katowic. Nie zgodzę się z panem posłem  z Konfederacji, który mówi, że to jest nikomu niepotrzebne. Każdy, kto organizował takie forum, wie  dokładnie, jakie korzyści przynosi taka impreza dla  środowiska lokalnego.  Mogę podzielić się z państwem doświadczeniami  chociażby z Forum Ekonomicznego w Krynicy. Mieszkańcy Krynicy i przedsiębiorcy czekają na tego typu  wydarzenie, bo to daje możliwość dodatkowych zarobków, dodatkowych przychodów. Po pandemii,  kiedy polska turystyka, polska gospodarka została  tak poturbowana, forum może stać się ogromną  szansą na rozwój gospodarczy. Specustawa też jest  niezwykle potrzebna. Ten, kto organizował te imprezy, wie dobrze, w jakim gąszczu przepisów należy  się poruszać, żeby  zorganizować tego typu  wydarzenie. Dziękuję pani minister za przygotowanie tego  projektu. Chciałabym zapytać o wątek małopolski.  Wprawdzie rozmawialiśmy o tym na posiedzeniu komisji, omawiając projekt, ale pytam, czy w ramach  tego forum rozważane są jakieś eventy, imprezy na  terenie województwa małopolskiego. 

Grzegorz Rusiecki
Szanowna Pani Marszałek! Wysoka Izbo! Panie  Ministrze! Dyskutujemy o projekcie ustawy o szczególnych rozwiązaniach związanych z organizacją  w Rzeczypospolitej Polskiej XI sesji Światowego Forum Miejskiego w Katowicach w roku 2022. I oczywiście jeśli chodzi o samo wydarzenie, to jesteśmy  jak najbardziej na tak, to wielkie wyróżnienie  dla  Polski, dla Katowic.  Natomiast rodzą się pytania dlaczego. Dlaczego,  mimo że wiecie państwo już od 2 lat, że Katowice  będą gospodarzem tego wydarzenia, projekt ustawy  trafił do parlamentu 10 dni temu? Dlaczego chcecie  państwo wyłączyć stosowanie ustawy o finansach  publicznych w zakresie przetargów? Ta impreza ma  budżet ponad 200 mln zł. To są, proszę państwa, budżety roczne czterech mniejszych gmin. To jest tak,  jakby te cztery gminy w ciągu całego roku nie musiały stosować ustawy i procedury przetargowej w tej  kwocie do 600 tys. zł. To są, proszę państwa, bardzo poważne pytania.  Rozumiem, że procedura przetargowa pewne rzeczy  utrudnia, ale właśnie po to ona została stworzona,  żeby wydatkowanie środków publicznych było jak  najbardziej transparentne. Bardzo bym prosił o udzielenie odpowiedzi na to pytanie i przedstawienie szczegółowego  kosztorysu tego wydarzenia.  Dziękuję.  

Michał Krawczyk
XI sesji Światowego Forum Miejskiego w Katowicach w roku 2022 

Grzegorz Gaża
Pani Marszałek! Wysoka Izbo! Katowice są miastem, które powstało w XVI w. Na początku było to  miasto związane z rzemiosłem, później – przede  wszystkim znane, nie tylko w Polsce, ale i w całej  Europie, jako miasto wysoko uprzemysłowione. Teraz to miasto zmienia się. Mamy Strefę Kultury, centrum, w którym odbywają się imprezy jednoznacznie  przynoszące sukces. Dowodem na to był COP24. Ta  impreza odniosła wielki sukces. Ten sukces był porównywalny do COP15, który odbył w Paryżu. Taka  impreza jest rejestrowana przez wszystkie media na  całym świecie, a pieniądze, które idą na reklamę,  znacznie przewyższają  budżet, który wydamy. Dlatego proszę o to, żeby takich organizacji,  takich wydarzeń było więcej. 

Mateusz Bochenek
Bardzo dziękuję. Pani Marszałek! Pani Minister! Wysoka Izbo! Bez  wątpienia samorządność i samorząd to obszary, które należy rozwijać i które należy wspierać, a nasi  samorządowcy i nasze samorządy mają się czym pochwalić. To forum będzie także okazją do tego, aby  wymienić się spostrzeżeniami, doświadczeniami,  a także by czerpać z doświadczeń i z rozwiązań innych krajów. Dlatego też trudno byłoby oceniać organizację tak ważnego wydarzenia negatywnie. W pełni popieram organizację tego ważnego wydarzenia, niemniej jednak zalety z tego płynące nie  mogą przysłonić nam kwestii finansowych, potrzeby  transparentności, jeśli chodzi o wydatkowanie środków, w odniesieniu do ustawy – Prawo zamówień publicznych i całego tego obszaru finansowego. Dlatego  też prosiłbym o przedstawienie, może być na piśmie,  informacji doprecyzowujących kwestie  finansowe i wydatki z tym związane. Bardzo dziękuję.   

Jan Szopiński
Pani Marszałek! Wysoka Izbo! Światowe Forum  Miejskie w Katowicach w 2022 r. to oczywiście prestiż, uznanie dla Katowic i dla Polski. Natomiast  chciałbym dowiedzieć się, w jakim biurku rządowym  wylądowała informacja z 20 maja 2019 r. z Organizacji Narodów Zjednoczonych, która przyznawała  Polsce organizację tej imprezy, i dlaczego w trybie  pośpiesznym dzisiaj, dopiero po 2 latach, procedujemy nad projektem tej ustawy. Kolejna sprawa. Wyjęcie wydatków organizatorów  tej imprezy z ustawy o zamówieniach publicznych  musi budzić wiele pytań i wątpliwości. Natomiast  wtedy, kiedy kraj nasz wychodzi z kryzysu po COVID,  wydatkowanie jakichkolwiek środków publicznych  musi być skorelowane i jasne. Wydawanie 200 mln zł  musi byś spowodowane tym, że  Proszę  o to, abyśmy mieli dostarczony harmonogram wydatków, bo 200 mln zł to jest 12 sal gimnastycznych dla  polskich wsi i miast. To środki, które można wydać w inny sposób.  Dziękuję bardzo.  

Dariusz Wieczorek
Pani Marszałek! Pani Minister! Wysoka Izbo!  Rzeczywiście te środki finansowe wzbudzają pewien  niepokój. Natomiast mam pytanie dotyczące tej kwoty 200 mln zł. Czy zgodnie z oceną pani minister to  jest kwota, która rzeczywiście będzie kwotą wystarczającą, żeby zorganizować tę wielką imprezę? I po  drugie: Czy ta kwota będzie umieszczona w planach  budżetowych, w budżecie na rok 2021 lub 2022? Kolejna rzecz to jest kwestia zapisów samej ustawy. Przykładowo w art. 9 jest zapis, że minister właściwy ds. rozwoju regionalnego oraz prezydent miasta Katowice podejmą działania informacyjne, wykonają zadania w zakresie organizacji i transportu.  Moje pytanie jest takie: Czy nie powinno się włączyć  tutaj również samorządu województwa czy metropolii śląskiej? Bo przecież jeśli chodzi chociażby o kwestie związane z transportem , to dotyczą  one np. kolei regionalnych, które nie należą do zakresu działania samorządu miasta Katowice. Dziękuję  bardzo.XI sesji Światowego Forum Miejskiego w Katowicach w roku 2022 

Marek Wesoły
Pani Marszałek! Wysoka Izbo! Pani Minister! Ja  bym może zadał pytanie, które troszeczkę wynika  z wypowiedzi, ze stanowisk klubów. Jakby pani minister bardziej szczegółowo przybliżyła cały harmonogram prac, który Chodzi o to, że to nie jest tak,  że coś jest spóźnione, bo to się przecież ciągle toczy,  ciągle te uzgodnienia mają miejsce, już od samego  momentu przyznania. A więc gdyby pani minister  ten kalendarz przedstawiła, byłbym wdzięczny. I drugie moje pytanie zmierza troszeczkę w kierunku poprawki, która została zgłoszona. Ta sprawa  była poruszana na posiedzeniu komisji. Chodzi o to,  że przecież ta ustawa nie ogranicza żadnych oficjalnie zgłoszonych zgromadzeń. Ona nie zamyka drogi  do tego, aby można było się gromadzić i, nie wiem,  reprezentować swoje stanowisko również w te dni,  w których będzie się odbywać to wydarzenie. Chodzi  tutaj głównie o kwestie bezpieczeństwa. Chodzi o te  spontaniczne zebrania , które na pewno  stwarzają później zagrożenie, jeśli chodzi o utrzymanie, zapewnienie bezpieczeństwa tych wszystkich,  którzy do nas przyjadą. Szanowna Pani Marszałek! Chciałbym powiedzieć kilka krótkich zdań odnośnie do wystąpień,  szczególnie wygłoszonych przez reprezentantów klubów. Bardzo serdecznie dziękuję za w większości pozytywne stanowisko i za pozytywne podejście do tej  imprezy. Uważam, że Katowice, województwo śląskie, województwo małopolskie wręcz pożądają tej  imprezy i nie po to buduje się stadion narodowy, buduje się Międzynarodowe Centrum Kongresowe,  żeby później niczego nie organizować – żeby nie było  korków. To przecież byłoby niepoważne podejście do  tego, co robimy w poszczególnych miastach, jeśli chodzi o promocję naszych miast i naszego kraju. Miasta, które organizowały taki szczyt, to przede  wszystkim Barcelona, Neapol, Kuala Lumpur, Rio de  Janeiro. To miasta, które już były gospodarzami tego  szczytu, i myślę, że jeśli Katowice znajdą się w takiej  lidze, to nie mają się czego wstydzić. 193 mln zł  – wydawałoby się, że to dużo. Jako poseł, kiedy byłem  na posiedzeniu komisji, też tak w pierwszym momencie pomyślałem. Ale kiedy podzieliłem tę kwotę na  25 tys. osób, na 5 dni samego zjazdu, plus minus  same przygotowania i pozamykanie tego wszystkiego, to wyszło mi na osobę 7600 zł. Czy to jest dużo,  czy mało, państwo musicie sobie odpowiedzieć. Ktoś,  kto organizował tego typu imprezy i chce do tego  podejść poważnie, wie, że nie chcemy zrobić sobie  wstydu. Jeśli chodzi o nasz kraj, to okno na świat,  istna reklama, reklama nie tylko dla Katowic. Każde  miasto z Polski, które tam przybędzie, może reklamować swoje walory i to pójdzie w świat. Więc raczej  traktuję te 193 mln, te 7600 zł na osobę, która tu  przyjedzie, raczej jako inwestycję aniżeli koszt budżetowy. I za tę inwestycję, za to, że została wygospodarowana w ramach budżetu, bardzo serdecznie,  jako Ślązak i jako poseł z Katowic, dziękuję. Szanowni Państwo! Ostatnie zdanie, kwestia rozdziału 4 tej ustawy. Są tam wbrew pozorom dosyć  mocne ograniczenia i konkretne przepisy odnośnie  do rozdysponowywania tych pieniędzy – czy zgodnie  z ustawą o zamówieniach publicznych, czy też poza  tą ustawą. Tych ograniczeń jest dość dużo, plus dodatkowo inne ustawy, które też będą stały na straży  wydatkowania tych środków. Myślę, że tutaj chodzi  tylko i wyłącznie o to, aby z powodu nadmiernej procedury nie stało się tak, że czegoś nie będziemy w stanie  czy nie zdążymy zrealizować, bo w ostatnim momencie okaże się, że jakiś koszt, który zostanie zaplanowany, nie będzie mógł być zrealizowany. Pamiętajmy  też, że te 193 mln zostały określone jako kwota górna, więc nie jest to katalog otwarty.  Z mojej strony to tyle. Jeszcze raz wszystkim państwu bardzo serdecznie dziękuję. Mam nadzieję, że  ustawę przeprocedujemy w miarę szybko i szybko  będziemy mogli dalsze prace – już jako i ministerstwo, i samorząd, i marszałek, i wojewoda – prowadzić, aby przyjąć gości z całego świata w 2022 r. Dziękuję.   Sekretarz Stanu w Ministerstwie   Funduszy i Polityki Regionalnej   Małgorzata Jarosińska-Jedynak

Jarosław Zieliński
Pani Marszałek! Wysoki Sejmie! Projekt uchwały  Sejmu w sprawie zmiany Regulaminu Sejmu Rzeczypospolitej Polskiej, zawarty w druku sejmowym  nr 903, został złożony przez grupę posłów klubu  Lewica. Komisja Regulaminowa, Spraw Poselskich i Immunitetowych rozpatrzyła ten projekt i przeprowadziła pierwsze czytanie 28 maja 2021 r. Projekt zgodnie z uzasadnieniem wnioskodawców ma na celu przywrócenie właściwego funkcjonowania komisji sejmowych poprzez umożliwienie przewodniczącym komisji zwoływania posiedzeń przy zachowaniu odpowiednich standardów sanitarnych, określonych w drodze  zarządzenia przez marszałka Sejmu.  W czasie prezentacji projektu wnioskodawcy podkreślali, że ta zmiana ma być wyrazem powrotu do  normalności, ponieważ epidemia koronawirusa na  szczęście osłabła. Mamy nadzieję, że nie wróci żadna  inna poza tymi falami, które już były. Trochę od tego  momentu zmieniły się czas i okoliczności, bo teraz,  jak wszyscy zauważyliśmy, komisje są zwoływane już  bez tego trybu, którego dotyczy ta zmiana, bez zastosowania trybu polegającego na wykorzystywaniu  środków komunikacji elektronicznej, które umożliwiają porozumiewanie się na odległość.  Po przeprowadzeniu przez komisję pierwszego  czytania komisja wprowadziła cały szereg zmian do  pierwotnego projektu uchwały i w sprawozdaniu komisji mamy tak naprawdę trzy ważne zapisy. Pierwsza zmiana dotyczy propozycji, aby ust. 2  w art. 198j otrzymał nowe brzmienie. Miałby on teraz brzmieć: Posiedzenie komisji lub podkomisji  w trybie, o którym mowa w ust. 1 – zaraz ten ust. 1  zacytuję, przywołam – zwołuje przewodniczący komisji. O terminie i porządku dziennym posiedzenia  komisji lub podkomisji w trybie, o którym mowa  w ust. 1, przewodniczący komisji zawiadamia marszałka Sejmu, który może nie wyrazić zgody na odbycie posiedzenia. Dotychczasowe brzmienie ust. 2  w art. 198j jest następujące: Posiedzenie komisji lub  podkomisji w trybie, o którym mowa w ust. 1, zwołuje marszałek Sejmu po zasięgnięciu opinii przewodniczącego komisji. A więc jest to zmiana z marszałka  Sejmu na przewodniczącego komisji. A ten ust. 1  dotyczy tych szczególnych sytuacji, z którymi mamy  do czynienia ostatnio, ale mogą być to także inne  sytuacje, bo brzmi on w całości tak: W przypadku:  a) wprowadzenia stanu wyjątkowego, stanu klęski  żywiołowej albo stanu wojennego lub b) stanu epidemii w rozumieniu ustawy z dnia 5 grudnia 2008 r.  o zapobieganiu oraz zwalczaniu zakażeń i chorób  zakaźnych u ludzi, posiedzenie komisji lub podkomisji może być prowadzone z wykorzystaniem środków  komunikacji elektronicznej umożliwiających porozumiewanie się na odległość. Przy tym trybie, jeżeli ta  zmiana zostanie przyjęta przez Wysoki Sejm, to przewodniczący komisji będą zwoływali posiedzenia, a nie,  jak teraz, marszałek Sejmu. Oczywiście jeżeli będzie  potrzeba, żeby posiedzenia zwoływać z zastosowaniem możliwości komunikacji na odległość. Na razie  wszystkie posiedzenia komisji odbywają się już,  jak wiemy, w trybie tzw. zwykłym, czyli bez stosowania tego sposobu komunikowania się. Druga zmiana polega na uchyleniu ust. 6 w art. 198j.  Ustęp ten obecnie brzmi: Do posiedzenia komisji  w trybie, o którym mowa w ust. 1 – tym przed chwilą cytowanym – przepisów art. 154 ust. 3 nie stosuje  się. Art. 154 ust. 3 regulaminu Sejmu brzmi tak:  W posiedzeniu komisji, na zaproszenie prezydium  komisji lub jej przewodniczącego, mogą uczestniczyć  przedstawiciele organizacji zawodowych i społecznych oraz eksperci komisji, a także inne osoby. Jeżeli ten ustęp będzie uchylony, czyli tenże art. 154  ust. 3 będzie stosowany, to będzie to oznaczało, że  będzie miał zastosowanie, w związku z powyższym  będzie możliwe zapraszanie wskazanych wyżej osób  na posiedzenia komisji. Trzecia zmiana dotyczy regulacji przejściowej,  mianowicie jest art. 2: Do posiedzeń komisji i podkomisji zwołanych przed dniem wejścia w życie niniejszej uchwały stosuje się przepisy dotychczasowe – jeżeli posiedzenia zostałyby zarządzone wcześniej, niż  weszłaby w życie nasza uchwała. Oczywiście uchwała wchodzi w życie z dniem podjęcia.  Jest to krótka propozycja zmiany uchwały, zmian  w regulaminie Sejmu, istotna. Być może wrócą takie  sytuacje, że trzeba będzie zwoływać posiedzenia z możliwością stosowania środków elektronicznych umożliwiających porozumiewanie się na odległość, więc  być może to będzie takie przyszłościowe rozwiązanie,  które oby nie było stosowane, ale jeżeli będzie trzeba,  to będzie można po nie sięgnąć. Chcę jeszcze powiedzieć, że projekt uchwały został przyjęty przez komisję jednogłośnie, przy 15 gło-sach za, nikt się nie wstrzymał spośród członków  komisji, nikt nie był przeciw. W związku z tym można śmiało powiedzieć, że komisja w pełnym składzie  wnosi o przyjęcie tych zmian w regulaminie Sejmu.  Dziękuję bardzo.  

Kazimierz Smoliński
Dziękuję bardzo. Pani Marszałek! Wysoka Izbo! Mam przyjemność  przedstawić stanowisko Klubu Parlamentarnego  Prawo i Sprawiedliwość wobec poselskiego projektu  uchwały w sprawie zmiany regulaminu Sejmu, druk  nr 903, sprawozdanie komisji – druk nr 1215. Pan przewodniczący Zieliński bardzo szczegółowo  omówił prace w komisji, które de facto uzasadniają  tę zmianę, i mimo że zaproponowane w efekcie zmiany trochę odbiegają od pierwotnej propozycji posłów  z klubu Lewicy, to jednak realizują one ten cel,  o który wystąpili, dlatego też projekt zyskał poparcie  komisji w całości. Z tych propozycji nie wprowadzono  rozwiązań związanych ze sprawami porządkowymi,  które miały być, że tak powiem, przypisane pani  marszałek, ale po prostu ustalono w trakcie debaty,  że tak powiem, legislacyjnej, że dotychczasowe rozwiązania zawarte w art. 10 w zupełności wystarczają, aby pani marszałek takie przepisy porządkowe  mogła realizować czy uchwalać. Natomiast nadal,  jeżeli będzie taka konieczność, ten przepis po zmianie może być wykorzystywany i wówczas pani marszałek nie będzie musiała zwoływać posiedzeń komisji, będą one zwoływane przez przewodniczących,  a pani marszałek w uzasadnionych przypadkach  będzie mogła ewentualnie nie wyrazić zgody na to,  aby posiedzenie komisji się odbyło. Jednocześnie, pani marszałek, chciałbym zgłosić  w imieniu klubu jedną poprawkę. To jest poprawka  związana z tym, tu znowuż legislacyjnie wyszło, że  przy opiniowaniu kandydatów na przedstawicieli  Rzeczypospolitej Polskiej w innych państwach niż  państwa Unii Europejskiej regulamin nie określa,  która z komisji ma opiniować te kandydatury. W Komisji do Spraw Unii Europejskiej są stanowiska ambasadorskie związane z Unią Europejską, natomiast  wszystkie pozostałe w zasadzie zwyczajowo realizowała Komisja Spraw Zagranicznych. Poprawka jest  półzdaniowa, żeby to było w ramach Komisji Spraw  Zagranicznych. Jest prośba, aby nad tą sprawą również, że tak powiem, procedować bez skierowania do  komisji, tylko przystąpić do trzeciego czytania w trakcie posiedzenia Sejmu. Jednocześnie też informuję, że klub Prawo i Sprawiedliwość popiera te zmiany i będzie głosował za  nimi. Dziękuję bardzo.  

Iwona Śledzińska-Katarasińska
Dziękuję bardzo. Pani Marszałek! Panie i Panowie Posłowie! Od  6 lat mam olbrzymi problem z tłumaczeniem wyborcom, otoczeniu, ba, nawet rodzinie, co takiego dzieje  się w Sejmie i jak my możemy w takich warunkach  pracować. Otóż od 6 lat mówię, że coraz mniej możemy w takich warunkach pracować, że Sejm jest  w zasiekach, że Sejm jest otoczony bramkami, że jak  trzeba, to Sejm jest otoczony oddziałami policji, że  guzik na pulpicie pani marszałek służy głównie do  przerywania w pół zdania głosów opozycji, że nie ma  debaty, że w bardzo poważnych kwestiach są, nie  wiem, 3-, 5-minutowe wystąpienia klubowe   że zdarza się, że przyjdzie projekt ustawy w nocy,  a następnej nocy jest przegłosowany, że to wszystko  jest zaprzeczeniem parlamentaryzmu i demokracji  parlamentarnej. O tym od 6 lat mówię. Z przerażeniem stwierdzam, że – mówię to oczywiście z pozycji  posłów opozycji, z takiej pozycji – że jesteśmy tu traktowani jak salami: plasterek po plasterku, plasterek  po plasterku. Tak się stało, że wyjątki stają się regułą. Tak się stało, że jakieś zdarzenia, pozornie drobne incydenty stają się normą. Ten regulamin jest  momentami jak z gumy, a momentami jest jak stalowe obręcze. To zależy od tego, w jakiej sytuacji i do  kogo jest stosowany.  Nawet w ostatnim roku przechodzi mi przez głowę taka obrazoburcza myśl, że do tego wszystkiego  pandemia to dla rządzących pod wieloma względami  było nawet dobre rozwiązanie, bo za nią można ukryć  bardzo dużo rzeczy. Rzeczywiście w czasie pandemii  wprowadziliśmy nowe regulacje dotyczące pracy Sejmu, częściowo zupełnie zrozumiałe, bo i rygory sanitarne, i dbałość o zdrowie i życie, wszystko to było  dobrze zrobione. Ale także przy okazji, tak jakoś drobniusieńko następowało dalsze ubezwłasnowolnienie  posłów i wolności naszego mandatu.  

Jarosław Zieliński
Ten pomysł, że komisje i podkomisje zwołuje marszałek Sejmu, pozbawiając sprawczości przewodniczących komisji, prezydiów tych komisji – to było  właśnie takie nie wiadomo dlaczego, właściwie nie  wiadomo dlaczego. Doprowadziło to do zahamowania  pracy Sejmu, spiętrzyły się wnioski o posiedzenia  komisji. Nie byliśmy w stanie w ogóle jakoś tego ogarnąć. Dlatego też kiedy pojawił się projekt klubu Lewicy z druku nr 903, przyjęliśmy go z ogromną, że  tak powiem, nadzieją, że rzeczywiście jest przywrócenie tego. Przewodniczący komisji Odbieramy te  ekstraordynaryjne uprawnienia marszałkowi. Tylko  że chcę powiedzieć, że w trakcie prac komisji, wbrew  temu, co mówili tu obaj panowie przewodniczący,  jednak ten zamysł projektodawców został wypaczony. Bo oczywiście zwołuje posiedzenia przewodniczący, ale informuje marszałka, a ten może nie wyrazić  zgody. Co gorsza, ofiarą tego zapisu, który jest w tej  chwili w sprawozdaniu, będą padały głównie posiedzenia zwoływane w trybie art. 152, czyli te, do których prawo mają posłowie opozycji. A wiemy, że jest  stan epidemii, on ciągle trwa i do tej nadzwyczajnej  sytuacji możemy w każdej sytuacji wrócić.  Z przykrością stwierdzam, że choć  zachowanie przedstawicieli wnioskodawców na posiedzeniu komisji sprawiło, że nie protestowaliśmy, to  w tej chwili mój klub, Koalicja Obywatelska, będzie  miał ogromne problemy, żeby przyjąć tę propozycję  z druku nr 1215 bez zastrzeżeń i z aplauzem. To jest  w dalszym ciągu utrzymanie wszechmocy marszałka  Sejmu. Dziękuję.  

Wiesław Szczepański
Pani Marszałek! Wysoka Izbo! Szanowni Państwo! W marcu ub.r. Sejm dokonał nowelizacji regulaminu, jednocześnie wprowadzając zapisy, które  mają obowiązywać w okresie stanu wyjątkowego,  pandemii. W tych zapisach ograniczone zostały  kwestie zwoływania posiedzeń m.in. komisji. Dla  mnie jest to rzecz niezrozumiała, dlatego że oczywiście w tym momencie pani marszałek stała się  przewodniczącą 27 komisji. Nawet w drobnych kwestiach dotyczących poprawek zgłoszonych w drugim  czytaniu trzeba było występować z pismem do pani  marszałek. Dlatego mój klub złożył w grudniu projekt nowelizacji regulaminu Sejmu, który ukazał się na stronach sejmowych dokładnie 11 stycznia, przywracający zapisy dotyczące normalności. Przede wszystkim chcieliśmy dokonać zmian w regulaminie zmierzających do tego, aby ponownie przewodniczący  komisji zwoływał posiedzenia komisji, a nie pani  marszałek. Zgodnie z naszymi regulacjami można  byłoby jednocześnie w przypadku trybu określonego  w art. 152 dokonywać podpisów i składania wniosków w formie elektronicznej. Jak wiemy, dzisiaj posłowie, którzy byli nieobecni, mogli podpisywać się  na liście i podpisy te w trybie z art. 152 mogły być  sumowane. Jednocześnie wprowadziliśmy w regulaminie zapis stanowiący, że pani marszałek powinna  określić warunki, w jakich odbywałyby się posiedzenia komisji.  Oczywiście bardzo dziękuję panu przewodniczącemu za to, że pozostał zapis dla nas najważniejszy  – jako że kiedy dyskutowaliśmy na posiedzeniu komisji o dokonywanych zmianach, znaczna część zapisów została jednak usunięta – który stanowi, że  posiedzenia komisji i podkomisji zwołuje przewodniczący komisji. Oczywiście dodano do tego zapisu  – pani poseł też wnioskowała – to, iż pani marszałek  może nie wyrazić zgody. Natomiast ja to śledzę i cofam się do – tak to nazwę – normalnego regulaminu  i do treści art. 152 ust. 4 regulaminu, dzisiaj obowiązującego, na co zgodziliśmy się wcześniej, stanowiącego, że o terminie i porządku dziennym posiedzenia  komisji może decydować również marszałek Sejmu,  który może nie wyrazić zgody na zwołanie posiedzenia komisji.  A zatem dzisiaj tak jest zapisane.  Proszę?  Zgodnie z dzisiejszym regulaminem, gdyby nie  było sytuacji pandemii, pani marszałek może nie wyrazić zgody na zwołanie posiedzenia komisji. A zatem  nasuwa się pytanie zasadnicze. Zapis, który jest tutaj, obowiązuje tylko w okresie pandemii. Jeżeli nie  będzie pandemii, będzie obowiązywał art. 152 ust. 4.  Oczywiście mamy nadzieję, że pani marszałek nie  będzie wykorzystywała tego zapisu i nie będzie przypadków niezwoływania posiedzeń komisji, bo wiemy,  że w okresie pandemii były jednak przypadki, tak jak  pani powiedziała, z art. 152. Komisja Administracji  i Spraw Wewnętrznych kilkakrotnie nie otrzymała  zgody na zwołanie posiedzenia komisji. A więc liczymy na to, że dzisiaj, kiedy następuje normalizacja  – bardzo dziękuję pani marszałek, jako że po rozmowie ze mną, jak państwo wiecie, pani marszałek  16 czerwca wystosowała pismo do wszystkich komisji i od tej chwili zwołujemy posiedzenia komisji  w normalnym trybie, a nie w trybie zdalnego posiedzenia – przyjęte zapisy również nie będą przez panią  marszałek wykorzystywane i nie będzie sytuacji blokowania posiedzeń komisji. Mój klub zdaje sobie sprawę, że jest to połowiczne  rozwiązanie, bo oczywiście ten zapis jest i w związku  

Iwona Śledzińska-Katarasińska
z tym pani marszałek może wykorzystywać swoją  moc sprawczą i nie wyrażać zgody na posiedzenia  komisji, ale myślimy, że to nie będzie miało miejsca,  a zatem zagłosujemy za przyjęciem tego regulaminu.  Dziękuję bardzo.  

Jan Łopata
Dziękuję. Pani Marszałek! Wysoka Izbo! W imieniu Klubu  Parlamentarnego Koalicja Polska mam zaszczyt  przedstawić nasze stanowisko wobec sprawozdania  Komisji Regulaminowej, Spraw Poselskich i Immunitetowych o poselskim projekcie uchwały w sprawie  zmiany regulaminu Sejmu. Wysoki Sejmie! Przedmiotem regulacji jest de facto próba – trzeba podkreślić słowo: próba – przywrócenia zapisów Regulaminu Sejmu Rzeczypospolitej  Polskiej sprzed okresu pandemii. Trzeba uznać, że  sytuacja rzeczywiście była dość kuriozalna. W wyniku covidowych zmian regulaminowych marszałek  Sejmu stała się, tak to nazwę, szefową czy przewodniczącą 27 komisji sejmowych. Może przy dużym nasileniu zakażeń było to wskazane, ale zdajemy sobie  sprawę, że to nie mogło trwać dłużej ani ze względów  organizacyjnych, ani ze względów związanych z autonomicznością. Jak podają wnioskodawcy, projekt zmian związanych niejako z powrotem do stanu poprzedniego,  został złożony w styczniu  ale rozpatrujemy go dopiero pod koniec czerwca. Rozpatrujemy tę próbę wprowadzenia zmian  w regulaminie w dniu dzisiejszym, kiedy od kilkunastu dni odbywają się już posiedzenia komisji  – i bardzo dobrze – zwoływane na zaproszenie przewodniczących tych komisji. To jest stan oczekiwany,  ponieważ taki stan, kiedy ograniczamy w jakikolwiek  sposób administracyjny swobodę pracy parlamentarzystów, posłów, nie jest przejawem pełnej demokracji. Oczywiście reprezentuję klub o racjonalnym podejściu do życia i o dużej dozie zaufania. Jesteśmy  przekonani, że pełna swoboda zwoływania posiedzeń  komisji przez jej przewodniczącego, jak również określone wielkościowo gremium składu komisji jest tym  stanem prawnym, jakiego powinniśmy oczekiwać i do  jakiego trzeba dążyć. Wysoki Sejmie! Zaproponowane zmiany nie wypełniają stanu, o którym przed chwilą powiedziałem,  ale zmierzają w pożądanym kierunku, dlatego też  w imieniu swojego klubu deklaruję, że zaproponowane zmiany regulaminu Sejmu poprzemy. Dziękuję. 

Artur Dziambor
Szanowna Pani Marszałek! Wysoka Izbo! Za każdym razem, gdy coś jest mieszane przy regulaminie  Sejmu, to się zastanawiam, jakie jeszcze ułatwienia  wymyślą sobie posłowie, żeby nie przychodzić do pracy. Pamiętam, jak była dyskusja na temat tego, czy  Sejm ma się odbywać zdalnie, czy ma się odbywać na  żywo, i to ja głośno wtedy mówiłem o tym, jak to  posłowie niekoniecznie muszą dążyć do tego, żeby nie  pojawiać się na posiedzeniach.  Jeżeli chodzi o zmianę mówiącą o tym, że to  przewodniczący komisji powinien zwoływać komisje, to jest ona dosyć oczywista, techniczna i taka,  którą oczywiście można poprzeć. Natomiast dążenie  do tego, żebyśmy finalnie wylądowali w sytuacji,  w której przy okazji komisje mogą odbywać się online, to jest dążenie do stanu, w którym byliśmy  przez ostatni rok, stanu patologicznego, w którym  bardzo często na posiedzeniach komisji pojawiały  się np. trzy osoby z 40. Szanowni Państwo! Osobiście muszę stwierdzić,  że zdecydowanie doceniam to, co mamy teraz, gdy  wracamy do pozornej normalności. Pozornej dlatego,  że jeszcze siedzimy na tej sali w maseczkach i wchodząc na mównicę, również założyłem maseczkę, żeby  nie było bezsensownej, zbędnej dyskusji o tym, czy  ta maseczka ma sens, czy nie. Natomiast cieszę się,  że parlament jest parlamentem, że wczoraj spotkaliśmy się tutaj w liczbie prawie 460 posłów, gdy głosowaliśmy, mimo że było to po północy, ponieważ był  obowiązek pojawienia się tutaj. Cieszę się, że na posiedzeniu komisji edukacji, w której jestem, wreszcie  zobaczyłem pełną salę, a nie trzech czy pięciu posłów,  którzy przychodzili. Jestem w stanie zrozumieć to, że są sytuacje wyjątkowe, które sprawiają, że poseł osobiście nie może  wziąć udziału w posiedzeniu Sejmu o czy w posiedzeniu komisji. Te wyjątkowe sytuacje jesteśmy w stanie  wyliczyć na palcach jednej ręki. Sytuacją wyjątkową  dla mnie osobiście była sytuacja, gdy leżałem w szpitalu, chorując właśnie na COVID. Brałem wtedy  udział w posiedzeniu online, przez tablet. Ale chwilę  po wyjściu ze szpitala, tydzień po wyjściu ze szpitala,  brałem już udział w posiedzeniu Sejmu, przy tych  obostrzeniach, które były. Siedziałem tam, w moim  

Wiesław Szczepański
fotelu, tam gdzie jest przydzielone mi miejsce, i byłem też obecny, kiedy tylko mogłem, na posiedzeniach  komisji.  Szanowni Państwo! Wyobrażam sobie, że pobyt  w szpitalu jest okolicznością łagodzącą, tak jak pobyt  posła za granicą, gdy jest w delegacji międzynarodowej, gdy reprezentuje polski parlament. Wtedy jestem  w stanie zrozumieć, że taki poseł może uczestniczyć  w zajęciach  Przepraszam, nauczyciel.  Może uczestniczyć w posiedzeniu  Sejmu czy komisji edukacji online, wtedy jestem w stanie to zrozumieć, ale nie wtedy, gdy jest na wakacjach. Uczestniczenie posła w jakichkolwiek obowiązkach, gdy reprezentuje parlament, a nie samego siebie, bo został wysłany przez jakąś wyższą instancję, jestem w stanie  zrozumieć. Natomiast wszelkie kroki dążące do tego,  że będziemy się rzadziej spotykać parlamencie, będziemy się rzadziej widywać, będziemy mogli kombinować,  co tu zrobić, żeby tu nie przyjechać, są moim zdaniem  krokami negatywnymi, są złymi krokami. Należy je  wyeliminować, ponieważ zawsze powinniśmy się spotykać na tej sali, powinniśmy robić wszystko, żeby  nasza obowiązkowość jako parlamentarzystów była  większa. Nie ma żadnego powodu, absolutnie żadnego  powodu, żeby uważać, że nie trzeba przyjeżdżać na  posiedzenia, ponieważ po to one są. Przewodniczący komisji są od tego, żeby dobrze  zarządzać kalendarzem, żeby nie doprowadzać do sytuacji, że w środku tygodnia przyjeżdżamy tutaj na  15 minut, bo czasami są takie posiedzenia komisji,  gdy spotykamy się dosłownie na 15–20 minut. Wiadomo że warszawiakowi łatwiej będzie przyjechać na  te 15 minut niż komuś z Zielonej Góry, Tarnowa czy  z Gdyni, więc przewodniczący komisji powinni być  przytomni, jeśli chodzi o te sprawy. Natomiast nie powinniśmy nigdy dążyć do tego, żeby  ustawowo zapisać, że przewodniczący komisji może zwołać sobie komisję, kiedy chce, online, ponieważ finalnie  doprowadzi to do sytuacji, w której komisje fizycznie  przestaną się spotykać. Ja bym bardzo nie chciał, żebyśmy sobie na to kiedykolwiek pozwolili. Tak że taki mam apelu do wnioskodawców i do  większości parlamentarnej, która poprze ten projekt,  żebyśmy traktowali tę Izbę poważnie. Nie traktowaliśmy jej poważnie przez ostatni rok, udając, że są różne  ku temu powody – szanowni państwo: udając. Nie robiliśmy tego z rzeczywistych powodów, tylko z powodów,  które sobie wydumaliśmy. My byliśmy tutaj obecni,  życzę państwu 100-procentowej obecności na posiedzeniach parlamentu oraz waszych komisji.  Dziękuję bardzo. 

Tadeusz Tomaszewski
Pani Marszałek! Wysoki Sejmie! Moje pytanie kieruję do sprawozdawcy tego projektu. Mianowicie pisaliśmy teraz, że posiedzenia zarówno podkomisji, jak  i komisji w trakcie pandemii, stanu wyjątkowego itd.  zwołuje przewodniczący, ale za zgodą marszałka Sejmu.  Czy marszałek Sejmu musi wyrazić zgodę? Mamy też  taki zapis w art. 152 ust. 4 normalnie funkcjonującego  regulaminu, że o terminie i porządku dziennym posiedzenia komisji przewodniczący zawiadamia marszałka  Sejmu, który może nie wyrazić zgody na odbycie posiedzenia komisji. Czy w związku z powyższym to jest tylko proste przeniesienie tego zapisu, kiedy komisje funkcjonują w normalnych warunkach, czy to jest jakiś  mimo wszystko ekstra zapis, który będzie powodował  , iż marszałek Sejmu będzie mógł korzystać  z tego weta związanego ze zwołaniem posiedzenia komisji lub podkomisji? Dziękuję. 

Dobromir Sośnierz
Przyszedł ten smutny moment, kiedy muszę nie  zgodzić się z moim kolegą klubowym, kołowym Arturem Dziamborem. Ja, wręcz przeciwnie, postulowałbym rozważenie tego, żeby pozostawić posiedzenia zdalne jako opcjonalne na stałe. Nie widzę żadnej  korzyści z tego, że na siłę przyjeżdżają na wszystkie  posiedzenia osoby, które nie są zainteresowane. Mieliśmy wczoraj tego dowody np. na posiedzeniu Komisji Infrastruktury, kiedy posłowie, którzy po prostu  nie są zainteresowani tematem, przyjeżdżają i rozmawiają i tylko tak naprawdę przeszkadzają w tym,  żeby w skupieniu wziąć udział w posiedzeniu. Ja zawsze jestem na posiedzeniu plenarnym tutaj, nie wymiguję się, ale nie widzę żadnej korzyści z tego, że  skoro już mamy do tego stworzony system, to będziemy z niego trwale rezygnować. Bo sytuacje są różne  – i zdrowotne, i nie tylko – i uważam, że należy bardzo poważnie zastanowić się nad tym, w jaki sposób  te zdalne posiedzenia wziąć pod uwagę na stałe w naszym regulaminie, a nie likwidować ich tylko dlatego,  że skończyła się  choroba. I przy okazji  zwracam uwagę, żebyśmy w końcu przestali się wygłupiać z tymi maseczkami. 

Grzegorz Rusiecki
Pani Marszałek! Wysoka Izbo! Dyskusja nad regulaminem Sejmu rzeczywiście skłania do głębszej  refleksji na temat prac Sejmu. Wydaje się, że przewodniczący komisji powinien po prostu móc zwołać  posiedzenie komisji bez błogosławieństwa czy akceptacji pani marszałek. I chciałem o to zapytać: Czy  rzeczywiście, jeśli przyjmiemy ten regulamin, będzie  tak, że przewodniczący będzie mógł zwołać posiedzenie komisji, nawet jeżeli będzie sprzeciw ze strony  pani marszałek? Natomiast chciałbym przy tej okazji zwrócić się  do pani wicemarszałek i poprosić o to, żebyśmy rzeczywiście spróbowali tę naszą pracę ustabilizować.  Mamy już harmonogram posiedzeń Sejmu, nic nie  stoi na przeszkodzie, żebyśmy tak samo mieli dostępny harmonogram posiedzeń komisji. Wiadomo, że są  sytuacje nagłe, kiedy trzeba zwołać posiedzenie komisji, ale to są sytuacje wyjątkowe. Apeluję też o to,  żebyśmy może zastanowili się, czy ta praca Sejmu,  np. wczoraj od godz. 8.30 pierwsze posiedzenie komisji i posiedzenie kończące się o pierwszej w nocy  Przecież to jest  tryb, pani marszałek,  w którym absolutnie pracować się nie da. Bardzo  proszę o zastanowienie się. Dziękuję. 

Jagna Marczułajtis-Walczak
Dziękuję bardzo. Pani Marszałek! Wysoka Izbo! Czym się różni komisja od podkomisji? Właściwie to niczym. A może  właśnie podkomisja czasami jest ważniejsza niż komisja, bo porusza tematy ważniejsze czy tak dogłębniej porusza tematy i problemy obywateli, które są  dla nich niezmiernie ważne. Jest powołana do tego,  żeby właśnie skupić się konkretnie na danym temacie. Ale nie, komisje się zwołują za pośrednictwem  za przyzwoleniem pani marszałek, natomiast podkomisje od roku praktycznie w ogóle się nie spotykają.  Podkomisja do spraw osób z niepełnosprawnościami  zebrała się tylko raz w marcu, żeby wybrać przewodniczącego, i od tego czasu nie zebrała się ani razu. Po  prostu posiedzenia komisji i podkomisji zwołuje nadal przewodniczący za zgodą marszałka Sejmu. Ja  mam pytanie: Czy to jest za zgodą marszałka Sejmu  czy może za zgodą posła Kaczyńskiego? Może po prostu pozwalacie na te tematy, które wam odpowiadają to zwołujecie posiedzenie komisji, a na te, które  są dla was niewygodne , po prostu nie zezwalacie? 

Jarosław Zieliński
Pani Marszałek! Wysoki Sejmie! Pytanie tak naprawdę było jedno, ale pozwolę sobie odnieść się do  innych wypowiedzi, bo one wprowadzały dosyć niepokojące wątki, niepotrzebne zresztą. Było pytanie  o to, czy rzeczywiście marszałek czy zwoływanie  posiedzenia komisji, podkomisji z możliwością zastosowania środków komunikacji elektronicznej umożliwiających porozumiewanie się na odległość odbywać się będzie za zgodą marszałka Sejmu. Panie pośle – pan poseł Tomaszewski o to pytał –  zapis jest jasny i takich wątpliwości nie powinien stwarzać, bo właśnie ten ust. 2, któremu nadajemy nowy  kształt, mówi bardzo wyraźnie, że przewodniczący  komisji zwołuje posiedzenie komisji i podkomisji, tylko  zawiadamia marszałka Sejmu, który może nie wyrazić  zgody na odbycie posiedzenia, czyli jak marszałek Sejmu nie reaguje, to posiedzenie się odbywa. To nie jest  tak, że na każde posiedzenie musi marszałek Sejmu  wyrazić zgodę. Przewodniczący komisji postępuje według tego zapisu, jest to jego uprawnienie. Jeżeli z jakichś ważnych powodów marszałek Sejmu uzna, że  posiedzenie nie powinno się odbyć, no to zareaguje,  ale sądzę, że to będą sytuacje wyjątkowe, jeśli w ogóle  będą. Tak że bym tego niepokoju nie podzielał. Trzeba dokładnie czytać brzmienie tego, co wprowadzamy  w zmianie. To po pierwsze. Po drugie, wyrażam duże zdziwienie wystąpieniami pani poseł Śledzińskiej-Katarasińskiej i pana posła Dziambora. Pani poseł Śledzińska-Katarasińska  powiedziała, że teraz się zastanawia nad tym, czy jej  klub ma poprzeć te zmiany, podczas gdy na posiedzeniu komisji w czasie dyskusji i potem podczas głosowania to poparcie dla projektu zostało wyrażone  przez wszystkich. 15 głosów, przypomnę, w głosowaniu za, nikt się nie wstrzymał, nikt nie był przeciw.   Od tego czasu, czyli od 28 maja, kiedy komisja przeprowadziła pierwsze czytanie, nic się nie zmieniło. To,  co zostało wyrażone w druku nr 1215, jest tym samym,  co było wtedy. I dzisiaj mamy ten sam kształt projektu uchwały Sejmu. Wątki polityczne, które podejmowała pani poseł,  są trudne do komentowania, bo wiadomo, że to jest  próba wykorzystania sytuacji, żeby sformułować jakieś swoje zaczepki, zupełnie niepotrzebnie, bo my  przecież nie o tym rozmawiamy, nie o tych sprawach,  które przywoływała pani poseł. Zresztą w ogóle przywoływała je w sposób bezzasadny w znacznej mierze.  Jeżeli są jakieś propozycje ze strony klubu Koalicji  Obywatelskiej, to przecież można złożyć projekt, tak  jak zrobiła to Lewica, projekt zmian w regulaminie  Sejmu. On będzie poddany procedurze, która przyniesie takie czy inne rozstrzygnięcia w zależności od  treści i jakości tych propozycji. Ale takiego projektu  nie ma. Był jeden, to jest projekt posłów klubu Lewicy, i dzisiaj właśnie o nim rozmawiamy. Pan poseł Dziambor zdawał się z kolei mówić  o czasie, który – mamy nadzieję – mamy za sobą raz  na zawsze, tak jakby nie było pandemii koronawirusa. Panie pośle, proszę tego nie pomijać. Wszyscy chcielibyśmy pracować normalnie, tak jak pracowaliśmy  przedtem, przed pandemią koronawirusa, a więc  spotykać się na posiedzeniach Sejmu, w komisjach.  Ale przyszła bardzo groźna epidemia, która objęła  nie tylko Polskę, ale też przecież znaczną część świata, Europę, i nie mogliśmy spotykać się w 460 na tej  sali, kiedy np. było ograniczenie do pięciu osób dla  wszystkich innych. Jak pan to sobie wyobraża? Pani  marszałek słusznie przywołała te zagrożenia. Wielu  z nas, ja też, przeszło tę chorobę, koronawirusa, i wcale nie było wiadomo, czym to się zakończy. Gdybyśmy  się spotykali, pewnie zarażalibyśmy jedni drugich,  a przecież te rygory, zasady sanitarne były wprowadzone po to, żeby właśnie uniknąć rozszerzania się  epidemii. A więc takie wymądrzanie się, jak właśnie  dzisiaj słyszeliśmy z ust pana posła Dziambora, jest  zupełnie niepotrzebne, bo to jest lekceważenie bardzo poważnego zagrożenia życia i zdrowia. Naprawdę tak nie wolno postępować. To jest niedobre, po  prostu niedobre. I nie ma sensu wykorzystywać sytuacji, kiedy rozmawiamy o zmianie regulaminu Sejmu, mając nadzieję, że sytuacja się normalizuje i że  epidemia już nie wróci, nie będzie jakiegoś większego  zagrożenia i nie będą występowały kolejne jej fale.  Ale pewności nie ma, więc tak kształtujemy nasze  przepisy, żebyśmy byli przygotowani na różne okoliczności. I właśnie tak rozumiemy również tę zmianę. Chcemy powrotu do normalności. Wierzymy w to,  że to będzie możliwe. Ale też róbmy wszyscy, co do  nas należy, każdy z nas niech to robi, żeby powróciła  ta normalność. Sporo należy też od nas. To nie jest  tak, że tylko możemy spoglądać na innych i obiektywne zjawiska. Od nas też coś zależy. Bądźmy więc odpowiedzialni. A rozwiązania, które są zaproponowane, wydaje mi się, że na tym etapie są właściwe, dlatego wszyscy je poparliśmy w komisji i mam nadzieję, że poprze cały Sejm. Chciałbym jeszcze odnieść się do jednej wątpliwości, którą niepotrzebnie także zgłosiła pani poseł  Iwona Śledzińska-Katarasińska. Dotyczy to zwoływania posiedzeń komisji w trybie art. 152 ust. 2 regulaminu Sejmu. Tu się nic nie zmienia. Art. 198j  ust. 3 reguluje tę sprawę i ta zmiana nie wprowadza  

Zbigniew Dolata
Pani Marszałek! Panie Ministrze! Wysoka Izbo!  Mam zaszczyt zaprezentowania Wysokiej Izbie w imieniu wnioskodawców poselskiego projektu nowelizacji  ustawy o podatkach i opłatach lokalnych, zawartego  w druku nr 1228. Istotą zmiany jest doprecyzowanie zapisów zawartych w art. 7 ust. 1 pkt 3 ustawy z dnia 12 stycznia 1991 r. Obecne brzmienie jest następujące: Zwalnia się od podatku od nieruchomości budynki, budowle i zajęte pod nie grunty na obszarze części lotniczych lotnisk użytku publicznego. Powszechna i logiczna interpretacja tego przepisu jest taka, że lotnisko jest budowlą i dlatego podlega zwolnieniu podatkowemu. Wynika to z definicji budowli z Prawa budowlanego. Budowlą jest obiekt budowlany niebędący budynkiem lub obiektem małej architektury,  a także urządzenie budowlane związane z obiektem  budowlanym, które zapewnia możliwość użytkowania obiektu zgodnie z jego przeznaczeniem. Warto  w tym miejscu dodać, że zgodnie z art. 2 ust. 6 ustawy z dnia 3 lipca 2002 r. – Prawo lotnicze częścią  lotniczą lotniska jest obszar trwale przeznaczony do  startów i lądowań statków powietrznych oraz do  związanego z tym ruchu statków powietrznych wraz  z urządzeniami służącymi do obsługi tego ruchu, do  którego dostęp jest kontrolowany. Jednak od pewnego czasu zaczynają się pojawiać  inne interpretacje zapisów zawartych w art. 7 ust. 1  pkt 3 ustawy o podatkach i opłatach lokalnych. Zmierzają one do uznania, iż zwolnieniu z podatku od  nieruchomości podlegają tylko budynki i budowle  oraz grunty zajęte jedynie pod te budynki i budowle  na obszarze części lotniczych lotnisk użytku publicznego. Oznaczałoby to, że podatkiem objęte byłyby  pozostałe grunty na obszarze części lotniczych lotnisk użytku publicznego. Powierzchnia tych gruntów jest znaczna, niejednokrotnie przekracza 100 ha,  w związku z czym podatek od nieruchomości mógłby  wynieść kilkaset tysięcy złotych, niekiedy nawet powyżej 1 mln zł. Byłoby to zabójcze, szczególnie dla  aeroklubów. Myślę, że Wysokiej Izby nie trzeba przekonywać o tym, jak istotną rolę spełniają aerokluby:  rolę szkoleniową, sportową, wychowawczą. Przecież  bardzo wielu młodych ludzi garnie się do lotnictwa.  Trafiają do lotnictwa właśnie za pośrednictwem aeroklubów. Aerokluby to jest też doskonała promocja  Polski. Polscy piloci zdobyli ponad 180 medali mistrzostw świata i Europy. Sebastian Kawa czy Jerzy  Makula to są nazwiska, które są znane w całym sportowym świecie. Można tylko ubolewać, że często są  mało czy mniej znane w Polsce. To jest duża różnica  w porównaniu chociażby z okresem II Rzeczypospolitej, kiedy cały naród fascynował się sukcesami  Żwirki i Wigury, Bajana, Skarżyńskiego. W tej kwestii mamy jeszcze dużo do zrobienia, ale nie ulega  wątpliwości, że ta działalność aeroklubów jest warta  wsparcia, warta podkreślenia i niezwykle istotna dla  naszego kraju. Tymczasem niekorzystna dla świata lotniczego  interpretacja przepisów jest możliwa dlatego, że zapis  w art. 7 ust. 1 pkt 3 jest niejednoznaczny. Dlatego też  proponujemy jego nowe brzmienie. Ten zapis będzie  brzmiał według projektu w ten sposób: Zwalnia się  od podatku od nieruchomości grunty, budynki i budowle na obszarze części lotniczych lotnisk użytku  publicznego. Taka treść przepisu jest analogiczna do  przepisów dotyczących kolei, stowarzyszeń czy muzeów i jest zgodna z intencją ustawodawcy, który  przyznawał ułatwienia lotniskom publicznym jako  spełniającym funkcje komunikacyjne dla całego społeczeństwa. Byłoby wysoce niewłaściwe opodatkowanie lotnisk przy jednoczesnym zwolnieniu z podatku  od nieruchomości gruntów zajętych pod pasy drogowe dróg publicznych, co jest zapisane w art. 2 ust. 3  pkt 4 ustawy o podatkach i opłatach lokalnych, czy  też linie kolejowe, co jest z kolei zapisane w art. 7 ust.  1 pkt 1 tejże ustawy.  Przyjęcie omawianej nowelizacji ustawy o podatkach i opłatach lokalnych będzie korzystne dla rozwoju lotnictwa w Polsce, przyniesie pozytywne skutki społeczne, gospodarcze i finansowe i przyczyni się  do wzmocnienia zasady pewności prawa. Dlatego  proszę Wysoką Izbę o przyjęcie projektu ustawy, który jest zawarty w druku nr 1228. Dziękuję bardzo.    *) Teksty wystąpień niewygłoszonych w załączniku. 

Tomasz Ławniczak
Pani Marszałek! Wysoka Izbo! 25 czerwca br. wpłynął do Sejmu poselski projekt ustawy o zmianie ustawy o podatkach i opłatach lokalnych. Celem projektu  jest jednoznaczne wskazanie, że zwolnieniu z podatku od nieruchomości podlegają wszystkie grunty,  budynki i budowle na obszarze części lotniczych lotnisk użytku publicznego, w tym również te grunty,  które nie są zajęte przez budynki i budowle znajdujące się na tym obszarze.  Projekt ustawy dotyczy zmiany art. 7 ust. 1 pkt 3  ustawy z dnia 12 stycznia 1991 r. o podatkach i opłatach lokalnych. Art. 7 ust. 1 brzmi: Zwalnia się od  podatku od nieruchomości, i tu pkt 3, budynki, budowle i zajęte pod nie grunty na obszarze części lotniczych lotnisk użytku publicznego. Dotychczasowe  brzmienie tego przepisu jest niejednoznaczne i można je interpretować w ten sposób, że zwolnieniu z podatku od nieruchomości podlegają tylko budynki  i budowle oraz grunty zajęte jedynie pod te budynki  i budowle na obszarze części lotniczych lotnisk użytku publicznego. W związku z tym nie było jednoznacznie zapisane, czy pozostałe grunty części lotniczej lotnisk podlegają opodatkowaniu, czy też nie.  Było to różnie interpretowane przez gminy, a niejednoznaczność sytuacji spowodowała powstanie orzecznictwa sądów administracyjnych właśnie w tym zakresie. Nowy zapis mówi o tym, że poza budynkami i budowlami oraz zajętymi przez nie gruntami zwolnieniem z podatku od nieruchomości objęte byłyby pozostałe grunty na obszarze części lotniczych lotnisk  użytku publicznego, które nie są zajęte przez budynki i budowle znajdujące się na tym obszarze. Takie  rozwiązanie pojawia się ze względu na niejednoznaczność przepisu, bowiem już sam fakt wpisania  do rejestru lotnisk cywilnych upoważnia do traktowania tego obiektu jako budowli. Nie ma znaczenia,  czy grunt jest zabudowany, czy też nie jest, gdyż cała  powierzchnia objęta granicą lotniska jest budowlą.  Projektowana ustawa zmierza więc do tego, by przepisy ustawy jasno i jednoznacznie stanowiły, że zwolnieniu z podatku od nieruchomości podlegają wszystkie grunty i budynki oraz budowle na obszarze części  lotnisk użytku publicznego, w tym również grunty,  które nie są zajęte przez budynki i budowle znajdujące  się na tym obszarze. Przepisy dotyczące lotnisk brzmiałyby więc w sposób analogiczny do np. przepisów odnoszących się do kolei. Zgodnie z projektowanym art. 2 ustawy proponuje się, aby przepisy przedmiotowego projektu weszły  w życie z dniem 1 lipca 2021 r. Powiem tylko, że przedmiot projektu nie jest objęty prawem Unii Europejskiej, a jego zapisy nie powodują konieczności wydawania dodatkowych aktów  wykonawczych. Szanowni Państwo! Dodam jeszcze, że była tutaj  sprzeczność w zapisach pomiędzy z jednej strony ustawą o podatkach i opłatach lokalnych a z drugiej strony  ustawą – Prawo budowlane. Właśnie różne definicje  w słowniczkach tak jednego, jak i drugiego aktu powodowały całe to zamieszanie. Tę kwestię trzeba rozstrzygnąć. To jest jedynie rozjaśnienie, tak jak to kolega Dolata sformułował, dla jasności prawa. Dziękuję. Oczywiście klub Prawo i Sprawiedliwość będzie  popierać rozwiązanie zaproponowane przez wnioskodawców.  

Zofia Czernow
Pani Marszałek! Wysoki Sejmie! Panie Ministrze!  W imieniu Klubu Parlamentarnego Koalicja Obywatelska mam zaszczyt przedstawić stanowisko wobec  poselskiego projektu ustawy o zmianie ustawy o podatkach i opłatach lokalnych, druk nr 1228. Poselski projekt ustawy dotyczy rozszerzenia zakresu zwolnień od podatku od nieruchomości części  lotniczych lotnisk użytku publicznego. Dotychczasowe brzmienie art. 7 ust. 1 pkt 3 ustawy o podatkach  i opłatach lokalnych wskazuje, że zwolnieniu z podatku od nieruchomości podlegają budynki i budowle oraz grunty zajęte jedynie pod budynki i budowle  na obszarze części lotniczych lotnisk użytku publicznego. Oznacza to, że opodatkowaniu podlegają pozostałe grunty znajdujące się na obszarze części lotniczych, które nie są zajęte przez budynki i budowle na  tym obszarze. W tej sprawie Naczelny Sąd Administracyjny orzeczeniem z dnia 27 września 2019 r. jednoznacznie  wskazał zakres zwolnień na tym obszarze, a także  wskazał, że brak jest zwolnień wtedy, kiedy na lotniskach nie występuje infrastruktura. Nie jest to zatem  doprecyzowanie przepisów, na co wskazują wnioskodawcy w uzasadnieniu, ale zmiana przepisów. Proponowana zmiana przepisów oznacza, że zwolnieniu od podatku od nieruchomości podlegałyby  wszelkie grunty, budynki i budowle na obszarze części lotniczych lotnisk użytku publicznego, w tym również te grunty, które nie są zajęte przez budynki  i budowle znajdujące się na tym obszarze. Pragnę podkreślić, że w tej zmianie nie wyłącza  się ze zwolnień podatkowych budynków, w których  prowadzona jest działalność komercyjna w żaden sposób niezwiązana z działalnością lotniczą. Warto się  nad tym zastanowić, proszę państwa. Projekt ustawy spowoduje skutki finansowe dla  budżetów jednostek samorządowych. Niestety wnioskodawcy mimo obowiązku nie przedstawili skutków  regulacji wnioskowanej zmiany przepisów. Chcę zastrzec, że nie jesteśmy przeciwko aeroklubom, żeby  była jasność, bo to nie dotyczy tylko aeroklubów. W uzasadnieniu wnioskodawcy powołują się na  przykład zwolnienia w art. 7 ust. 1 pkt 1 ustawy o podatkach i opłatach lokalnych dotyczący gruntów, budynków i budowli wchodzących w skład infrastruktury kolejowej, niezależnie od tego, do jakich celów są  wykorzystywane. W mojej ocenie to nie jest dobry argument. Ta zmiana przepisów dotycząca opodatkowania terenów kolejowych, wprowadzona w 2016 r., spowodowała powstanie luki podatkowej o ogromnych  skutkach dla budżetów samorządowych. Są liczne przykłady na to, że tereny kolejowe wykorzystywane są w wysoko komercyjnych celach,  w żaden sposób niezwiązanych z infrastrukturą kolejową, jak np. handel, kopalnie, parkingi itd., a zwolnione są całkowicie z płacenia podatku od nieruchomości. Zwolnione są od podatku całe działki ewidencyjne, bez względu na to, w jakim stopniu zajęte są  pod infrastrukturę kolejową. W skrajnych przypadkach jest nawet sytuacja taka, że poniżej 1% powierzchni zajęte jest pod infrastrukturę kolejową,  pozostałe 99% pod działalność komercyjną, a całość  jest zwolniona z podatku od nieruchomości. Straty  dla samorządów z tego tytułu szacowane są na kilkaset milionów złotych rocznie. Dążąc do doprecyzowania przepisów dotyczących  podatku od nieruchomości w zakresie lotnisk, czemu  nie jesteśmy przeciwni, należałoby jednocześnie dokonać doprecyzowania przepisów dotyczących terenów kolejowych, by wyeliminować istniejącą obecnie  lukę podatkową. Stosowny projekt ustawy Senatu w tej sprawie  znajduje się w Sejmie od ubiegłego roku i oczekuje na  rozpatrzenie. W dalszych pracach nad tym projektem przedstawimy propozycje poprawek, które pozwolą doprecyzować przepisy dotyczące podatku od nieruchomości  w zakresie zarówno lotnisk, jak również terenów  kolejowych. Wyrażam przekonanie, że ta propozycja  uzyska akceptację Wysokiej Izby. Dziękuję za uwagę.   

Tomasz Trela
Szanowna Pani Marszałek! Wysoka Izbo! Tak naprawdę, słuchając argumentacji wnioskodawcy, zachodzę trochę w głowę, dlatego że nic szanowny pan  poseł nie powiedział o ewentualnych skutkach. Mówił pan o ewentualnych horrendalnie wysokich podatkach, które aerokluby mają wnosić do samorządów, a nie powiedział pan, jak ta ustawa będzie wpływała na budżety samorządowe. Mam wątpliwości,  czy rzeczywiście sumy tych podatków będą horrendalne i jak tak naprawdę będzie interpretowany ten  przepis. Skoro pan był uprzejmy powołać się na interpretację tego przepisu przez sądy, to pierwsze, co  nasuwa się na myśl, to pytanie, ile takich interpretacji było i jaka skala tych interpretacji była niekorzystna dla potencjalnego płatnika podatku od nieruchomości. Jeżeli ten przepis ma to porządkować  i ma być jednolity, to warto byłoby, żeby przy okazji  pokazać, ile mniej podatku od nieruchomości wpłynie  do budżetów samorządów, tym bardziej że mówimy  głównie o dużych samorządach, bo to głównie w tych  samorządach są lotniska. To pierwsze pytanie.  Może potraktujmy to wystąpienie trochę jako pytania, dlatego że klub parlamentarny Lewicy dopiero po uzyskaniu odpowiedzi, pewnie części dzisiaj,  a części później, w trakcie prac we właściwej komisji,  będzie podejmował decyzję. Jesteśmy kierunkowo  zwolennikami podejścia systemowego, żeby nie było  żadnych wątpliwości co do interpretacji orzeczenia  indywidualnego, ale chcielibyśmy podjąć decyzję, która byłaby rozwiązaniem kompleksowym, a nie piętrzyła problemy. Ta rzecz, o której powiedziałem,  w sposób zasadniczy będzie miała wpływ na naszą  decyzję.  Próbowałem sobie zilustrować tak na szybko skalę podatku od nieruchomości lotniska w Łodzi, w tej  części dodatkowej. To jest suma rzędu 300 tys. zł.  A więc pytam, o jakich pieniądzach tak naprawdę  mówimy. Drenaż budżetów samorządowych jest  uskuteczniany przez państwa każdego roku, w samorządzie jest coraz więcej zadań, a pieniędzy jest coraz  mniej, co najlepiej widać po subwencji oświatowej.  A więc przygotowując nowe przepisy, przygotowując  regulacje, które mają to porządkować, bądźmy też  uczciwi wobec tych, do których są odprowadzane pieniądze z podatków. Uprzejmie proszę o odpowiedzi  na te pytania.  Uznajmy, że to jest wstępna deklaracja chęci współpracy nad tym projektem, ale są potrzebne dodatkowe wyjaśnienia, dodatkowe informacje, ponieważ  mam wrażenie, że projekt byłby zdecydowanie bardziej wartościowy, nie ujmując niczego wnioskodawcom, gdyby przygotował go właściwy resort, który  posiada szczegółowe dane. Mam wrażenie, że to jest  rzucone na rybkę, żeby parlamentarzyści mogli się  pod czymś podpisać. Doceniam, ale informacji jest na  ten moment za mało. Dziękuję. 

Stefan Krajewski
Szanowna Pani Marszałek! Szanowny Panie Ministrze! Wysoka Izbo! Mam zaszczyt zaprezentować  stanowisko Klubu Parlamentarnego Koalicja Polska  – PSL, Unia Europejskich Demokratów, Konserwatyści dotyczące poselskiego projektu ustawy o zmianie ustawy o podatkach i opłatach lokalnych, druk  nr 1228. Projekt ten, który dotyczy samorządów, w ogóle  nie był konsultowany z samorządami. Podkreślają to  Związek Powiatów Polskich, Związek Gmin Wiejskich Rzeczypospolitej Polskiej czy Związek Miast  Polskich. Okazuje się, że rozmawialiście z aeroklubami, ale nie rozmawiacie z tymi, których dotkną  skutki wprowadzonych zmian.  Poselski projekt ustawy o zmianie ustawy o podatkach i opłatach lokalnych przewiduje wprowadzenie zmian dotyczących zasad korzystania ze zwolnień  w zakresie podatku od nieruchomości. Związek Powiatów Polskich zwraca uwagę, że ta zmiana będzie  miała negatywne skutki dla budżetów gmin. Jak  podkreśla związek, zaproponowane przez projektodawców rozwiązanie spowoduje, że wszystkie grunty  położone na obszarze części lotniczych lotnisk użytku publicznego będą korzystać ze zwolnienia od podatku od nieruchomości.  Dziś natomiast zarówno w orzecznictwie, jak  i w doktrynie zdaje się nie budzić wątpliwości to, że  zwolnieniem objęte są tylko grunty położone na obszarze części lotniczych lotnisk użytku publicznego.  Nie mogą zatem z tego zwolnienia korzystać te grunty, które znajdują się na obszarze części lotniczych  lotnisk użytku publicznego, lecz na których nie posadowiono żadnych budynków i budowli, o czym stanowi wyrok Naczelnego Sądu Administracyjnego  z 27 września 2019 r.  Zasady opodatkowania gruntów, budynków i budowli w portach lotniczych, finanse komunalne, zmienią się. Jak zauważa Związek Powiatów Polskich, po  wejściu w życie przepisu nie dość, że zwolnienie nie  będzie uzależnione od tego, czy cały obszar będzie  w użytkowaniu publicznym w sensie faktycznym  funkcjonowania i powszechnej dostępności, to jeszcze  obszar gruntów objętych zwolnieniami będzie de facto zależał od decyzji prezesa Urzędu Lotnictwa Cywilnego, do którego kompetencji należy zatwierdzanie granic części lotniczej lotniska.  Istotne jest również, że w uzasadnieniu nie oszacowano skutków finansowych dla jednostek samorządu terytorialnego. W ocenie Związku Powiatów Polskich uzasadnienie w tym zakresie sporządzone jest  nierzetelnie oraz nie spełnia warunków określonych  w regulaminie Sejmu. W podobnym tonie wypowiedział się Związek Gmin Wiejskich RP, który uznał,  że opiniowany poselski projekt ustawy o zmianie ustawy o podatkach i opłatach lokalnych, tym razem odnoszący się do infrastruktury lotniczej, jest kolejną niekorzystną zmianą w obszarze finansów samorządów.  Z całą stanowczością należy podkreślić, że jest to  kolejne planowane zwolnienie, które nie przewiduje  mechanizmów rekompensujących. Proponowana zmiana nie wynika z przesłanek redakcyjnych czy z wątpliwości interpretacyjnych. To przyniesie wprost negatywne skutki dla budżetów gmin. Dodać należy, że  wszelkie zwolnienia od podatków mają charakter  wyjątku od zasady dotyczącej powszechnego opodatkowania nieruchomości.  Zaproponowane przez projektodawców rozwiązania spowodują, że grunty położone na obszarze części  lotniczych lotnisk użytku publicznego będą korzystać  ze zwolnień od podatku od nieruchomości. Takie praktyki spowodują znaczne uszczuplenie wpływów do  budżetów gmin. Skutkiem tak przyjętego prawa będzie to, że kilkudziesięciohektarowe nieuprawnione  nieruchomości uzyskają zwolnienia od podatku od nieruchomości. Związek Miast Polskich też pisze o tym,  że to kolejne uszczuplenie budżetu, i podaje przykłady. Wójt gminy Ożarowice, na której leży częściowo  lotnisko Katowice-Pyrzowice, twierdzi, że wskutek  nowych przepisów gmina, którą zarządza, straci ok.  6 mln zł rocznie. Grzegorz Czapla podkreśla, że przychody z podatku z lotnisk są ważną częścią gminnego  budżetu, a w gminie bez wielkich walorów turystycznych trudno będzie je zastąpić. Podobne obawy mają  włodarze gmin Szczytno – lotnisko Olsztyn-Mazury  oraz Świdnik – lotnisko Lublin. Rozmawiałem dzisiaj  też z władzami gminy Szczytno. To jest 750 tys. wpływu w gminie, która tych wpływów za dużo nie ma.  Jeśli chcecie robić takie zwolnienia, to musi być rekompensata z budżetu państwa zapłacona często biednym  samorządom, bo wszystko im odbieracie, jakiekolwiek wpływy mogą mieć , tłumacząc tym, że  to jest potrzeba aeroklubu. Jeśli nie będzie takich proponowanych zmian, nie będziemy popierać Dziękuję  bardzo.  

Artur Dziambor
Szanowna Pani Marszałek! Wysoka Izbo! Zgodnie  z ustawą z 2002 r.: część lotnicza lotniska to obszar  trwale przeznaczony do startów i lądowań statków  powietrznych oraz do związanego z tym ruchu statków powietrznych, wraz z urządzeniami służącymi  do obsługi tego ruchu, do którego dostęp jest kontrolowany. Stanowi wewnętrzną operacyjną część lotniska. Lotnisko użytku publicznego z kolei jest to: lotnisko otwarte dla wszystkich statków powietrznych  w terminach i godzinach ustalonych przez zarządzającego tym lotniskiem i podanych do publicznej wiadomości.  W 2012 r. doszło do bardzo pozytywnych zmian  i wprowadzono nowe kategorie lotnisk użytku publicznego, tj. lotnisko użytku publicznego o ograniczonej certyfikacji oraz lotnisko użytku publicznego niepodlegające certyfikacji. Zliberalizowano też  procedurę zakładania lądowisk. Do czego to doprowadziło? Doprowadziło to, szanowni państwo, do powstania dziewięciu lotnisk użytku publicznego o ograniczonej certyfikacji. Są to: Radom-Sadków, Kaniów,  Mielec, Białystok, Pobiednik, Przylep, Rudniki, Bednary i Kąkolewo. Mamy też dodatkowo 25 lotnisk  użytku publicznego niepodlegających certyfikacji. Są  to: Jelenia Góra, Rybnik, Inowrocław, Leszno, Włocławek, Radom, Olsztyn, Bielsko-Biała, Katowice-Muchowiec, Płock, Lublin-Radawiec, Grudziądz,  Piotrków Trybunalski, Nowy Sącz, Żar koło Żywca,  Poznań-Kobylnica, Lubin, Ostrów Wielkopolski,  Słupsk, Stalowa Wola, Zamość, Kielce, Szczecin-Dąbie, Gliwice i Toruń. Powstało również prawie 400 nowych lądowisk. I teraz w związku z tym, że po roku  2012 doszło do tych zmian, widać rozwój, widać nowe  możliwości, rzeczywiście jest tak, że ci, którzy mogą  mieć pretensje do braku zysków z tego, to samorządowcy.  I teraz tak: ustawa, która jest zaproponowana,  rzeczywiście eliminuje sprzeczności w prawie pomiędzy ustawą – Prawo lotnicze a ustawą o podatkach  i opłatach lokalnych, tak że to jest dobra zmiana. Wyeliminowane są też różnice w traktowaniu różnych  systemów transportu publicznego, lotnictwo versus  transport drogowy, transport kolejowy, o czym wspominał poseł Dolata. Zapobieżenie likwidacji 34 lokalnych lotnisk użytku publicznego, które powstały po  2012 r., które same się utrzymują bez pomocy publicznej, a to bardzo ważne, szczególnie dla mnie jako  wolnorynkowca, który twierdzi, że tego typu obiekty  mogą utrzymywać się same. Same się utrzymują  bez publicznej pomocy, ale nie wytrzymają gigantycznego obciążenia podatkowego, na które oczywiście  ostrzą sobie zęby niektórzy samorządowcy. Sprzeczność w prawie wykorzystywana jest przez niektórych  samorządowców jako metoda likwidacji lokalnych  lotnisk użytku publicznego i przejęcia ich jako dużego i atrakcyjnego terenu na inne, nielotnicze inwestycje.  Szanowni Państwo! To jest ustawa idąca w dobrym kierunku. Konfederacja ją będzie popierała.  Dziękuję bardzo.  

Mirosław Suchoń
Bardzo dziękuję. Szanowna Pani Marszałek! Panie Ministrze! Wysoka Izbo! Mam przyjemność przedstawić stanowisko  Koła Parlamentarnego Polska 2050 w sprawie poselskiego projektu ustawy o zmianie ustawy o podatkach i opłatach lokalnych, ujętego w druku nr 1228. Szanowni Państwo! Projekt ustawy dotyczy zmiany w art. 7 ust. 1 pkt 3 w ustawie z dnia 12 stycznia  1991 r. o podatkach i opłatach lokalnych. Istotą projektowanej zmiany jest zaproponowanie i wprowadzenie do porządku prawnego nowego zapisu dotyczącego zwolnienia od podatku nieruchomości części  lotnisk, które stanowią części lotnicze lotnisk użytku  publicznego. W obecnym brzmieniu wnioskodawcy  tego przepisu podnoszą, że jest on różnie interpretowany, w różny sposób oceniany, w związku z tym tę  nieprecyzyjność należy dookreślić. W ramach tego  dookreślenia proponują rozszerzenie przedmiotowego zwolnienia de facto na grunty wymienione w proponowanym przepisie w sposób bezpośredni i enumeratywny. Oczywiście ta zmiana, ta nowelizacja – mówię:  oczywiście, ponieważ wnioskodawcy to grupa posłów  z Klubu Parlamentarnego Prawo i Sprawiedliwość  – nie była konsultowana z samorządami, a to bardzo  źle, ponieważ te przepisy w sposób bezpośredni dotyczą dochodów samorządów, a tymi, którzy korzystają z tych dochodów, nie są jacyś bliżej nieokreśleni  samorządowcy, tylko mieszkańcy miejscowości, na terenie których położone są tego typu lotniska.  Powstaje zasadnicze pytanie: Czy mieszkańcy tych  miejscowości nie powinni również korzystać właśnie  z tego faktu, że na terenie ich miejscowości położone  są tego typu infrastruktury, i w ramach podatku od  nieruchomości otrzymywać pewnej części do budżetu  gminy, która mogłaby być wykorzystana na inwestycje choćby drogowe w pobliżu takich lotnisk, które  w sposób naturalny wspomagałyby również rozwój  tego typu lotnisk? Na nasze ręce zostały skierowane opinie i stanowiska związków samorządowych. Tak dla przykładu  Związek Powiatów Polskich w swoim stanowisku  informuje, że zaproponowane przez projektodawców  rozwiązanie spowoduje, że wszystkie grunty położone na obszarze części lotniczych lotnisk użytku publicznego będą korzystać ze zwolnienia od podatku  od nieruchomości, przy czym dzisiaj zarówno  w orzecznictwie, jak i w doktrynie zdaje się nie budzić wątpliwości fakt, że zwolnieniem objęte są tylko  

Artur Dziambor
grunty położone na obszarze części lotniczych lotnisk  użytku publicznego, które zostały zajęte na posadowione na nich budynki i budowle, czyli innymi słowy,  grunty znajdujące się pod budynkami i budowlami  położonymi na tym obszarze. Dalej czytamy: Nie sposób przyjąć, że nowelizacja służy zachowaniu w mocy  pierwotnej intencji ustawodawcy, na co wskazano  w uzasadnieniu. Otrzymaliśmy również opinię Związku Gmin Wiejskich Rzeczypospolitej Polskiej i w tej opinii czytamy:  W dalszym ciągu borykamy się ze skutkami zwolnienia od podatku od nieruchomości, o którym mowa  w art. 7 ust. 1 ustawy o podatkach i opłatach lokalnych, w części dotyczącej zwolnienia od podatku gruntów, na których znajduje się infrastruktura kolejowa. To pokazuje, że ten problem nie dotyczy wyłącznie lotnisk, ale on dotyczy generalnie infrastruktury.  Ktoś tu już również wspominał, że nawet działki,  które posiadają 2 m infrastruktury kolejowej w postaci toru, w całości są zwolnione z tego podatku. Jest  to w oczywisty sposób szkodliwe dla samorządów  i szkodliwe dla mieszkańców tych miejscowości, w których znajduje się ta infrastruktura. Dzisiaj ten projekt idzie trochę właśnie w takim  kierunku, aby dokonać takiego ustawowego szerszego zwolnienia niż to, co dzisiaj znajduje się w projekcie, co tak jak wspominałem, podnoszą również związki samorządowe. W związku z tym bardzo negatywnie oceniamy  taką sytuację, w której gminy, mieszkańcy pozbawieni są dochodów, natomiast rząd w żaden sposób nie  rekompensuje tych utraconych dochodów. W związku  z tym  

Mirosław Suchoń
wnoszę o to, aby ten projekt w pierwszym czytaniu odrzucić. Dziękuję bardzo. 

Zofia Czernow
Pani Marszałek! Wysoki Sejmie! Panie Ministrze!  Chciałam zapytać o skutki finansowe tej regulacji.  Musimy znać te skutki, bo w uzasadnieniu jest bardzo enigmatycznie na ten temat powiedziane, co  wprowadza posłów w błąd i utrudnia nam dalszą analizę tego projektu. To nieprawda, że aerokluby mają problemy z funkcjonowaniem, bo zgodnie z tym, co sprawdzałam przed  analizą tego projektu, samorządy w zasadzie bardzo  mocno idą na rękę aeroklubom. To dotyczy innej działalności, komercyjnej, innych lotnisk. Po prostu potrzebna nam jest rzetelna wiedza  i proszę takiej wiedzy nam dostarczyć przed dalszą  analizą tego projektu. Dziękuję.  

Małgorzata Niemczyk
Pani Marszałek! Wysoka Izbo! Zwolnienie z opłat  i podatków lokalnych części lotniczych lotnisk lokalnych. Chciałam się dowiedzieć, czy na tym obszarze  działają firmy, które prowadzą działalność gospodarczą. Czy w związku ze zwolnieniem te firmy będą  miały mniejsze koszty, firmy prowadzące dzielność  komercyjną? Działalność na lotnisku prowadzą też przede  wszystkim aerokluby. Lotniska to miejsca, gdzie funkcjonują aerokluby, to miejsca rozwoju sportu lotniczego, akrobacji, modelarstwa, spadochroniarstwa,  paralotniarstwa, szybownictwa, baloniarstwa. Czy  aerokluby będą miały zagwarantowane w ustawie  pewne rzeczy? Rozwój sportu lotniczego jest bardzo  ważny. W tym miejscu chciałabym również zaznaczyć, że  łódzkie lotnisko nie otrzymało żadnej pomocy ze strony państwa w wyniku zamknięcia lotniska w ramach wiosennego lockdownu. W ramach Rządowego  Funduszu Inwestycji Lokalnych w drugiej transzy   wnioskowaliśmy o 431 mln, a otrzymaliśmy zero,  też o 38 mln, a otrzymaliśmy 2 mln. To razem 3 zł na Pani marszałek, jeszcze jedno zdanie. Chciałabym wiedzieć szczegółowo, czy Dziękuję. 

Agnieszka Hanajczyk
Pani Marszałek! Wysoka Izbo! Pierwsze czytanie  poselskiego projektu ustawy o zmianie ustawy o podatkach i opłatach lokalnych. Projekt zakłada zwolnienie z podatku od nieruchomości, które ma objąć  wszystkie grunty, budynki i budowle na obszarze  części lotnisk użytku publicznego, w tym grunty niezabudowane. Według autorów projektu chodzi o doprecyzowanie przepisu, ale zdaniem samorządów  zmiana będzie miała negatywny wpływ na ich budżety. To oczywiste. Jest to niestety kolejny pomysł na  okrojenie budżetów lokalnych z dochodów. Zmiana  nie ma charakteru redakcyjnego czy usuwającego  wątpliwości redakcyjne. Przypominam, że wszelkie zwolnienia od podatku  mają charakter wyjątku od zasady powszechnego  opodatkowania. Obszar gruntów objętych zwolnieniem będzie de facto zależał od decyzji prezesa Urzędu Lotnictwa Cywilnego. Jak w związku z tym odnoszą sią państwo do wyroku NSA z 27 września 2019 r., który stwierdził, że  z tego zwolnienia mogą korzystać te grunty, które  znajdują się na obszarze części lotniczych lotnisk użytku publicznego , lecz na których nie posadowiono żadnych budynków i budowli? Dlaczego po raz kolejny budżety lokalne mają zostać okrojone z dochodów? Dziękuję bardzo. 

Artur Łącki
Pani Marszałek! Wysoka Izbo! Proszę państwa,  widać jasno, że projekt jest skrojony na miarę nowego centralnego narodowego portu lotniczego. Wygląda na to, że biznesplan się nie spina, więc trzeba  załatwić sprawę jednego z największych kosztów  stałych, czyli podatków lokalnych. Kiedy przyjmiemy tę ustawę, nie będzie podatków  lokalnych. Może biznes się zepnie. Tłumaczenie pana  posła sprawozdawcy jest bałamutne i kłamliwe. Bałamutne z tego powodu, że oprócz medalistów pilotów  znamy wszyscy medalistów lekkoatletów, piłkarzy,  koszykarzy, siatkarzy i pływaków. Więc co? Zwolnimy  wszystkie te rzeczy z podatków? A kłamliwe dlatego,  że już teraz mamy takie warunki podatkowe, że możemy te obiekty zwalniać z podatków bez uchwalania  tej ustawy, i to jest robione. Niestety taka jest prawda.  Drugie moje pytanie jest takie. Port lotniczy Goleniów do tej pory płaci ok. 300 tys. zł jako podatki miastu Goleniów. Ile będzie płacił po przyjęciu tej ustawy?   Pewnie zero. Proszę państwa, latający marszałek Kuchciński odszedł w niesławie, ale zdążył zarazić pasją darmowej awiacji tzw. rządową erkę czyli wszystkich urzędników państwowych.  A od państwa niedaleko do pańszczyzny. Czy wiecie państwo, że wszystkie samoloty rządowe są zwolnione z wszystkich opłat   

Maciej Lasek
Szanowna Pani Marszałek! Wysoka Izbo! Zwolnienie z podatku od nieruchomości lotnisk użytku publicznego to dobre rozwiązanie dla setek aeroklubów i ośrodków szkolenia lotniczego. Jednak w związku z tym, że  oczywistą nieprawdą jest, iż ustawa nie rodzi skutków  finansowych dla budżetów samorządów, chciałbym dowiedzieć się, w jaki sposób państwo zrekompensuje te  straty samorządom. Nie krytykuję przyjęcia takiego  rozwiązania dla lotnisk sportowo-szkoleniowych, ale  mam wątpliwości co do objęcia nim lotnisk komunikacyjnych z usługami komercyjnymi. Ostatnie pytanie. Dlaczego nie rozszerzono katalogu lotnisk o lotniska użytku wyłącznego? Takim  lotniskiem jest warszawskie lotnisko Babice oraz zarejestrowane lądowiska, z których również prowadzone są usługi lotnicze, takie jak loty przeciwpożarowe Lotniczego Pogotowia Ratowniczego czy loty  szkolno-rekreacyjne. Dziękuję.  

Marek Sowa
Pani Marszałek! Wysoka Izbo! Ta ustawa jest do  przyjęcia tylko i wyłącznie, jeżeli państwo zgodzicie  się na poprawkę z wyłączeniem części komercyjnej.  Naprawdę nie ma żadnego uzasadnienia, aby lotnisko, które np. ma dochody netto, zysk netto: 50 mln zł  rocznie – a to jest przykład lotniska w Krakowie  w Balicach – nie zapłaciło podatku od restauracji, od  sklepów wolnocłowych, gdzie stawka czynszowa wynosi kilkaset złotych za 1 m2. Rozumiem, że w ostatnim roku była pandemia, rozumiem, że mamy na  lotniskach kryzys tym spowodowany, ale ustawę  wprowadzamy nie na czas pandemii, tylko jako stałe  rozwiązanie. Naprawdę jaki jest problem, aby od części komercyjnej, z której czerpie się zyski w milionach złotych, zapłacić od 1 m2 25 zł podatku od nieruchomości? Przecież to jest niepoważne. Ktoś wam  napisał, panowie, panie pośle Dolata Jakiś prezes  portu lotniczego, który jest w sporze z jednym samorządem , napisał panu ustawę po prostu  głupią i błędną.  

Jan Szopiński
Pani Marszałek! Wysoka Izbo! Związek Gmin  Wiejskich skierował do posłów uwagi do projektu tej  ustawy. Związek podnosi, że w związku z planowanym zwolnieniem lotnisk z podatku od nieruchomości gminy poniosą stratę w dochodach własnych,  zwłaszcza że istnienie lotnisk często powoduje ograniczenia infrastrukturalne w sąsiedztwie. W związku z powyższym proszę o odpowiedź na następujące  pytania. Po pierwsze: Czy rząd przewiduje zwrot  przychodów gminom, które poniosą straty w przychodach spowodowane nowelizacją tej ustawy? Po  drugie: Czy zdaniem rządu w związku z planowaną pomocą publiczną dla spółek prowadzących lotniska  nie istnieje potrzeba notyfikacji tej ustawy przez organy Unii Europejskiej? Uprzejmie proszę rząd o odpowiedź w tej sprawie na piśmie. Dziękuję bardzo. 

Zdzisław Wolski
Pani Marszałek! Wysoka Izbo! Wspomniano wielkie lotniska, wielkie kwoty, ale w moim okręgu jest  wspomniane lotnisko Rudniki w gminie Rędziny,  gdzie problemy może będą jeszcze większe dla samorządów, tylko oczywiście w skali dużo mniejszej. Otóż  lotnisko, bardzo zasłużony aeroklub w Częstochowie,  po wielu perypetiach dysponuje 6 ha i 10 ha ograniczonego terenu. Teraz to jest początek prac nad ustawą. Bardzo proszę zwrócić na to uwagę, chociażby na  przykładzie lotniska w Rudnikach koło Częstochowy,  bo jest tam w pobliżu 300 ha – to jest skomplikowana  historia – do dyspozycji obywatela słowackiego, który  jest właścicielem. Teraz będzie to częścią lotniczą,  więc będzie z automatu zwolnione z podatku. Również jest to rodzaj specustawy, bo to może być proces   kroczący Sąsiad wyrazi zgodę i będzie się to poszerzało,  poszerzało w celach Przez taką gminę 

Dariusz Wieczorek
Pani Marszałek! Wysoka Izbo! Rzeczywiście temat lotnisk regionalnych jest bardzo istotny. Żeby  była jasność, połowa z tych lotnisk to są lotniska, które  są na minusie. Samorządy i tak do tych lotnisk dopłacają. W związku z tym rodzi się pytanie do wnioskodawców, czy nie należałoby rzeczywiście w tym  projekcie ustawy rozgraniczyć chociażby z powodu  ilości pasażerów, wielkości lotnisk czy obszarów, które one zajmują, kwestie związane z podatkami? To  jest pierwsze pytanie: Czy taka możliwość jest rozważana? Drugie pytanie: Czy jesteśmy w stanie otrzymać rzeczywiście dokładne wyliczenia? Bo mamy  lotniska, w których samorządy i porty lotnicze mają  udziały, i wiemy, ile one płacą podatku. Wiemy, o ile  ewentualnie samorządy będą miały uszczuplony podatek. Trzecia rzecz. Czy analizowano, w jaki sposób  uzupełnić budżety samorządów, jeżeli chodzi o te kwoty, które ewentualnie w wyniku wejścia w życie tej ustawy nie będą  zasilały budżetów samorządowych? Dziękuję bardzo. 

Tadeusz Tomaszewski
Pani Marszałek! Wysoki Sejmie! Podzielam w pełni to, co mówił poseł wnioskodawca, pan poseł Zbigniew Dolata, jeśli chodzi o rolę i funkcję aeroklubów.  Ale właśnie Czy to rozwiązanie będzie dotyczyć  wszystkich gruntów? Bo tu słowo „gruntów” jest kluczem, który funkcjonuje, jeśli chodzi o część lotniczą  lotnisk użyteczności publicznej, tych prowadzonych  przed podmioty komercyjne i tych prowadzonych  przez aerokluby, i tych, o których mówił tutaj przed  chwilą mój kolega. Uważam, że powinniśmy pójść  w tym kierunku, jaki np. wyznacza funkcjonujący  już dzisiaj w tej ustawie zapis, w którym mowa o tym,  że zwolnione są z podatku od nieruchomości grunty,  budynki lub ich części zajęte wyłącznie na potrzeby  prowadzenia przez stowarzyszenia statutowej działalności w zakresie oświaty, wychowania, nauki, kultury fizycznej i sportu. Czyli  jest ta wyłączność. Czy w związku z powyższym nie powinniśmy tego zawęzić właśnie do tej części prowadzonej  przez aerokluby? 

Elżbieta Gelert
Dziękuję bardzo. Pani Marszałek! Wysoka Izbo! Mam właściwie  trzy pytania. Pierwsze. Chciałabym wiedzieć, czy w myśl projektu ustawy zwolnienia z podatku będą dotyczyły wszyst

Jan Szopiński
kich gruntów leżących w granicach administracyjnych  lotniska, czy tylko tych, na których są właśnie budynki,  drogi kołowe, płyty postojowe i pasy startowe. Drugie pytanie: W jaki sposób macie państwo zamiar zrekompensować samorządom utratę dochodów,  którą odczują w związku z projektem tej ustawy? I trzecie: Czy ten projekt będzie dotyczył w takiej  samej mierze zarówno aeroklubów, jak i dużych portów lotniczych? Bo chyba to jest bardzo duża różnica.  W Elblągu również jest aeroklub. Trudno go nazwać  portem lotniczym, ale jest to nieduży aeroklub, który  służy mieszkańcom, służy społeczności. Na pewno  miasto również zwalniało z opłat ten aeroklub. Chciałabym jednak wiedzieć , czy takie same zasady będą obowiązywać aerokluby i duże porty lotnicze. Dziękuję. 

Mirosław Suchoń
Uprzejmie dziękuję. Pani Marszałek! Panie Ministrze! Wysoka Izbo!  Ten projekt jest zły. On do jednego worka wrzuca z jednej strony małe lotniska, aerokluby, takie, które działają głównie społecznie, i z drugiej strony lotniska  przemysły, czyli lotniska, na których możemy kupić  chyba najdroższą w Polsce butelkę wody, gdziekolwiek  byśmy poszli. Jeżeli lotniska prowadzą działalność  komercyjną, to po to, żeby odpowiednio kształtować  przychody. Są lotniska, które mają te przychody milionowe, i one też mają być zwolnione z podatku w ramach tych przepisów. To jest po prostu niesprawiedliwe w stosunku do mieszkańców miejscowości, w których te porty lotnicze są położone. Na dodatek rząd  planuje Centralny Port Komunikacyjny, który ma być  maszynką do zarabiania pieniędzy, i ten port również  będzie zwolniony z tego tytułu z opłat. Teraz proszę o to, aby wnioskodawcy przedstawili informację, ile tak naprawdę  będzie  kosztowało zwolnienie lotnisk z tych opłat. Dziękuję  bardzo. 

Zbigniew Dolata
Dziękuję bardzo. Pani Marszałek! Panie Ministrze! Wysoki Sejmie!  Padło tutaj bardzo wiele uwag. Na początku chciałem  podziękować przedstawicielom wszystkich klubów za  merytoryczne uwagi. Kilka generalnych wyjaśnień,  bo większość pytań się powtarzała i myślę, że te pytania wynikały z pewnego niezrozumienia. Otóż jeszcze raz przypomnę, czym jest część lotnicza lotniska. Jest to obszar trwale przeznaczony do  startów i lądowań statków powietrznych oraz związanego z tym ruchu statków powietrznych, wraz  z urządzeniami służącymi do obsługi tego ruchu, do  którego dostęp jest kontrolowany. A więc, szanowni  państwo, wiem, że potoczne rozumienie zwolnienia  Ten pierwotny zapis w ustawie, który brzmi: budynki i budowle, i grunty pod nimi, świadczy o tym, że  lotnisko, zwłaszcza lotnisko aeroklubowe, które najczęściej nie ma pasa betonowego, to są dwie różne  rzeczy. Czyli: budynki i budowle, i pozostałe grunty.  Tylko że te pozostałe grunty są właśnie budowlą.  Lotnisko jest zapisane w rejestrze Urzędu Lotnictwa  Cywilnego i w związku z tym cały ten teren korzysta  ze zwolnienia, jeszcze raz podkreślę: korzysta ze zwolnienia, ponieważ większość samorządów o to zabiega  i – tu nawet parę osób mówiło o tym – wspiera działanie aeroklubów regionalnych. Teraz zastanówcie się państwo. Część pytających  zwracała uwagę na to, czy nie należałoby dokonać  pewnego rozdzielenia, jeśli chodzi o zwolnienia, np.  zwolnienia dla lotnisk aeroklubowych, a dla innych  nie. Analogiczna sytuacja jest w przypadku dróg.  Zwolnieniu podlegają pasy drogowe dróg publicznych. Nie rozgraniczamy, czy to jest droga gminna,  czy to jest droga powiatowa, wojewódzka, krajowa,  ekspresowa czy autostrada. Można powiedzieć tak:  dobrze, to wprowadźmy przepisy, żeby drogi gminne  i powiatowe były zwolnione, a pozostałe drogi, zwłaszcza autostrady i drogi ekspresowe, nie były zwolnione z podatku od nieruchomości. Byłoby to rozwiązanie absurdalne. Myślę, że nikt z nas pod takim projektem by się nie podpisał. Natomiast w przypadku  aeroklubów państwo taki pomysł zupełnie poważnie  zgłaszacie. Pan poseł Trela wprost zapytał o lotnisko w Łodzi. Stwierdził, że wyliczył sobie, że to lotnisko płaci  300 tys. zł podatku od nieruchomości rocznie. Chodzi  o to, że to lotnisko nie płaci ani złotówki podatku od  nieruchomości rocznie, ponieważ samorząd tego podatku nie nalicza, interpretując obecny zapis ustawy  korzystnie dla zarządzającego lotniskiem. Problem  polega na tym, że niektóre interpretacje są niekorzystne dla środowiska lotniczego. Ale większość samorządów absolutnie właściwie i prawidłowo rozumie te zapisy, co jest budowlą, co jest częścią lotniczą  lotniska. Jest to tylko i wyłącznie dlatego, żeby nie  stawiać w takiej trudnej sytuacji zarządzających lotniskami, którzy tego nie wiedzą. Będą wybory samo

Elżbieta Gelert
rządowe. Akurat obecna rada, obecni wójt, burmistrz  czy prezydent zinterpretują ten zapis w sposób właściwy, czyli korzystny – i zgodny z intencją ustawodawcy – dla zarządzającego lotniskiem, ale po wyborach może być jakaś inna rada, inny wójt, inny burmistrz, inny prezydent, którzy przyjmą interpretację  niekorzystną, czyli taką, że należy od tych gruntów,  które są położone w części lotniczej lotniska, jednak  nałożyć podatek od nieruchomości. Przyznacie państwo, że w takiej sytuacji, sytuacji niepewności prawa, trudno funkcjonować. Dlatego jest ten projekt.  On rzeczywiście to doprecyzowuje. To nie jest tak, że  wymyślamy jakieś nowe rozwiązanie. Tu nie ma analogii, bo ktoś z państwa posłów przywoływał rozwiązania dotyczące kolei, zwolnień na kolei. Analogia  jest tylko taka, że zapisano grunty, budynki i budowle. Państwo rozumiecie, że lotnisko to nie jest budynek, gdzie jest, nie wiem, zarządzający lotniskiem,  gdzie są jeszcze jakieś inne hangary itd. To jest teren,  który pozwala na lądowanie i start statków powietrznych. Takiej analogii wprost po prostu nie ma. Bardzo proszę, żebyście państwo spojrzeli na ten problem, jak to się mówi, sine ira et studio, spokojnie. To  nie rodzi w ogromnej większości przypadków żadnych skutków finansowych, ponieważ samorządy,  jeszcze raz to podkreślę, interpretują ten zapis zawarty w art. 7 ust. 1 w taki sposób, że zwalniają te  lotniska z podatku. Krótko mówiąc, nie pobierają  żadnych podatków z tego tytułu. W związku z tym  ta nowelizacja nie wpłynie na poziom dochodów tych  jednostek samorządu terytorialnego. Jeszcze zerknę na inne pytania. Czy firmy prowadzące działalność gospodarczą będą korzystały ze  zwolnienia? Firmy nie będą korzystały ze zwolnienia,  bo firmy nie płacą tego podatku. Tak że jest to pytanie hipotetyczne. Większość tych pytań była pytaniami hipotetycznymi, czyli takimi, krótko mówiąc,  w których było założenie a priori. Wiem, skąd się to  wzięło. To się wzięło z lektury tych stanowisk Związku Gmin Wiejskich i Związku Powiatów Polskich,  które w swoich opiniach z góry założyły, że te lotniska są opodatkowane podatkiem od nieruchomości.  Jeszcze raz powtórzę: tak nie jest. Ten argument  absolutnie odpada.  Jeszcze raz dziękuję za te wszystkie pytania i uwagi. Znalazł się wprawdzie jeden głos, który oznacza  wniosek o odrzucenie w pierwszym czytaniu, ale pozostałe kluby zadeklarowały chęć pracy nad tym projektem. W związku z tym bardzo proszę o to, żeby  w toku dalszych prac parlamentarnych ten projekt  odczytać w takim świetle, w jakim go przedstawiam,  wczytać się w uzasadnienie tego projektu. Proszę Wysoką Izbę o jego poparcie. Dziękuję bardzo.  

Jarosław Sachajko
Pani Marszałek! Wysoka Izbo! Przypadło mi w zaszczycie przedstawić projekt ustawy o zmianie ustawy Kodeks karny oraz niektórych innych ustaw,  druk nr 1252. Niniejszy projekt w mediach funkcjonuje pod nazwą ustawy antykorupcyjnej. Obecne jego brzmienie  zostało przygotowane przez posłów Kukiz’15 oraz  Prawa i Sprawiedliwości. Z tego miejsca chciałbym podziękować posłom  Prawa i Sprawiedliwości za zwrócenie uwagi na etycznie dwuznaczne zachowania w samorządach i zaproponowanie zakazu zatrudniania wójtów, burmistrzów  czy prezydentów w spółkach publicznych, tak jak  Kukiz’15 zaproponował w stosunku do parlamentarzystów. Jednocześnie już na początku mojego wystąpienia apeluję do pozostałych posłów. Zapraszam  

Zbigniew Dolata
do włączenia się w przygotowanie takich regulacji,  które w krótkim czasie przybliżą nasze standardy do  standardów europejskich.  Korupcja jest zjawiskiem, które niszczy życie polityczne, lecz szczególnie dotkliwie atakuje życie gospodarcze oraz społeczne. Polska jest dla nas ważna,  jest dla nas wszystkim, dlatego chcemy, aby funkcjonowała sprawnie, stąd proponujemy surowe rozwiązania, które będą pełnić funkcję prewencyjną i będą  skutecznie zabezpieczały naszą ojczyznę przez niszczącym zjawiskiem korupcji. Bez nadużycia można  powiedzieć, iż korupcja, tak niedoceniana przez 30 lat,  istotnie przyczyniła się do wypchnięcia 2,5 mln Polaków na emigrację zarobkową.  W ramach procedowanej ustawy, za wskazówkami  zawartymi w raporcie CBA, proponujemy nowelizację  Kodeksu karnego i sześciu innych ustaw, czyli ustawy  o wykonywaniu mandatu posła i senatora, o partiach  politycznych, o ograniczeniu prowadzenia działalności  gospodarczej przez osoby pełniące funkcje publiczne,  o finansach publicznych, o sporcie oraz o refundacji  leków, środków spożywczych specjalnego przeznaczenia żywieniowego oraz wyrobów medycznych. Korupcja to nie tylko pieniądze wręczane w kopercie. Korupcja to również bankructwa firm, które  postępują etycznie i nie są w stanie konkurować z tymi,  które są nieuczciwie faworyzowane. W końcu korupcja to również marnowanie środków publicznych,  które są naszym wspólnym dobrem i powinny podlegać szczególnej ochronie. W ślad za rozwiązaniami  wprowadzonymi we Włoszech proponujemy zmiany  w Kodeksie karnym, aby oprócz kary pozbawienia  wolności orzekano jednocześnie i, co ważne, obligatoryjnie, zakaz zajmowania stanowisk w organach  i spółkach państwowych, samorządu terytorialnego,  a także w spółkach prawa handlowego, jak również  zakaz ubiegania się o zamówienia publiczne po to,  aby uniemożliwić dalsze rujnowanie Polski. Zakaz  ten będzie orzekany na okres od roku do lat 15, który możemy potraktować jako okres próby, pierwsze  i zarazem ostatnie ostrzeżenie, albowiem w przypadku recydywy zakaz będzie orzekany dożywotnio. Jesteśmy świadomi, że to bardzo surowe rozwiązania,  jednak są one konieczne w celu ochrony demokratycznego państwa prawa. Dodatkowo proponuje się  zawieszenie  terminu przedawnienia karania w okresie pełnienia funkcji publicznych po to, aby sankcja za  łamanie prawa była nieuchronna.  W nowelizacji przepisów ustawy o wykonywaniu  mandatu posła i senatora ukonstytuowano zakaz łączenia wykonywania mandatu posła i senatora z wykonywaniem pracy w instytucjach publicznych. To  dobre rozwiązanie. Warto je rozszerzyć i objąć nim  również zatrudnienie w spółkach prawa handlowego,  albowiem istnieje potrzeba wyeliminowania z przestrzeni publicznej konfliktu między interesem publicznym a interesem prywatnym parlamentarzystów. Analogiczny co do istoty zakaz łączenia sprawowania funkcji publicznych i zatrudnienia proponuje  się wprowadzić również w odniesieniu do wójtów,  burmistrzów czy prezydentów miast. Jesteśmy zwolennikami przejrzystości i jawności życia publicznego, dlatego w zakresie ustawy o partiach politycznych proponujemy, aby partie polityczne prowadziły  i aktualizowały na bieżąco dwa rejestry: rejestr spłat  oraz rejestr umów. Oba te rejestry będą prowadzone  w formie elektronicznej i będą niezwłocznie i nie później niż w terminie 14 dni od daty zawarcia umowy  aktualizowane i publikowane w Biuletynie Informacji Publicznej, dzięki czemu każdy będzie mógł się  z nimi zapoznać. Podobne rozwiązania proponujemy w nowelizacji  ustawy o finansach publicznych, w której szczególnie  podkreśla się konieczność zapewnienia jawności  i przejrzystości finansów publicznych poprzez obowiązek publikacji rejestrów umów. Wśród informacji  zamieszczanych w rejestrze umów zaproponowano  również wskazanie informacji o wszelkich zmianach  w tych umowach. Jesteśmy przekonani, że jawne  i ogólnodostępne rejestry umów przyczynią się do  bardziej efektywnego zarządzania środkami publicznymi, które są naszym wspólnym dobrem. Ponadto proponujemy, aby omawiane rozwiązania  antykorupcyjne miały zastosowanie do zjawisk korupcji w sporcie, wierząc, że przyczyni się to do rozwoju polskiego sportu oraz uczciwego współzawodnictwa sportowców. Analogiczne rozwiązania dotyczące sprawców przestępstw związanych z korupcją  przewidziano w art. 7 ustawy o refundacji leków, środków spożywczych specjalnego przeznaczenia żywieniowego oraz wyrobów medycznych. Przykład Włoch,  gdzie podobne rozwiązania funkcjonują od kilku lat,  dowodzi, iż skuteczna walka z korupcją jest możliwa.  Chcemy, aby Polska była krajem szybko rozwijającym  się, przyjaznym obywatelom, którzy ufają instytucjom publicznym i osobom wykonującym funkcje publiczne. Dlatego pozwalam sobie wyrazić nadzieję na  poparcie przez wszystkich państwa proponowanych  przepisów antykorupcyjnych. Wprost apeluję do posłów ze wszystkich ugrupowań o aktywne zaangażowanie się w prace nad tymi propozycjami, aby Polska  była krajem, w którym obywatele będą mieć realne  poczucie transparentności życia publicznego oraz  braku korupcji, gdyż od 30 lat zmiany w tym zakresie są pozorne, o czym mówią raporty zarówno polskie, jak i unijne. Szanowni Państwo! Zdajemy sobie sprawę, że to  jest pierwszy krok w tym kierunku, aby wygrać z korupcją, ponieważ, jak państwo słyszeli, aby osoba  utraciła pracę i możliwość ubiegania się o zamówienia publiczne, musi zostać skazana prawomocnym  wyrokiem. Dlatego liczymy na to, że wkrótce sędziowie pokoju będą mogli odciążyć sądy i te bardzo naganne zachowania korupcyjne będą w krótkim czasie  osądzane. Oczywiście do transparentności życia publicznego  trzeba dołożyć kolejną ustawę, która uzupełniałaby  

Jarosław Sachajko
ten cały pakiet, czyli ustawę antysitwową, żeby osoby, które są zatrudniane w instytucjach publicznych,  musiały ujawniać powinowactwo, swoje rodziny, które są w polityce.  Ostatni element, który to uzupełnia, to referenda  lokalne. Chodzi o to, żeby obywatele, jeżeli widzą nepotyzm czy inne złe rzeczy, które dzieją się w gminach, mogli w bardzo szybki, prosty sposób odwołać  wójta, burmistrza czy prezydenta. Bardzo dziękuję  za uwagę.   

Piotr Sak
Pani Marszałek! Wysoka Izbo! W imieniu Klubu  Parlamentarnego Prawo i Sprawiedliwość mam obowiązek, ale i przywilej przedstawić stanowisko naszego klubu. Zaprezentowany pakiet zmian jest kolejną  odsłoną krucjaty antykorupcyjnej wytoczonej przez  nasze środowisko, w szczególności środowisko Solidarnej Polski, zwłaszcza w stosunku do ludzi, którzy  wprawdzie mają białe kołnierzyki, ale niestety mają  brudne ręce. Istnieje ostra potrzeba społeczna wprowadzenia zmian, które w sposób bezwzględny i bezkompromisowy będą zwalczać korupcję, chorobę brudnych rąk. Sprawca czy też potencjalny sprawca musi  czuć presję i oddech wymiaru sprawiedliwości. Jeżeli  przekroczy tę cienką czerwoną linię i wkroczy na drogę przestępstwa, to spotka go nie tylko sprawiedliwa,  ale i sroga odpłata. Szanowni Państwo! Dla higieny życia publicznego, dla klasy politycznej ważne jest to, że musimy  uwalniać się od ludzi przypadkowych, czarnych owiec,  które niszczą naszą reputację, które w sposób nielegalny wykorzystują swoje stanowiska i je dyskontują,  merkantylizuja poprzez geszefty czy nadużycia. Dlatego też projektowane zapisy, chociażby poprzez rozszerzenie środków karnych w postaci pozbawienia  praw publicznych, zakazu zajmowania funkcji czy  prowadzenia aktywności, wychodzą tej aktywnej walce z korupcją naprzeciw. Musimy eliminować z życia  publicznego, państwowego czy samorządowego osoby,  które sprzeniewierzyły się swoim obowiązkom i uprawnieniom, które kupczą swoimi stanowiskami. Obok  tych zmian, które są przedstawiane, trzeba podkreślić zakaz zajmowania stanowisk, zakaz związany z pozbawieniem praw publicznych, który będzie taką swoistą karą śmierci, śmierci cywilnej czy zawodowej.  Nie ma jednak wątpliwości, że musi być adekwatna  i sprawiedliwa odpłata i reakcja. Obok tych działań penalnych na gruncie prawa  karnego projekt zakłada zwiększenie przejrzystości  i jasności, transparentności życia publicznego, chociażby poprzez prowadzenie rejestrów umów czy  wpłat, jeżeli chodzi o partie polityczne. Znosi swoiste  embargo informacyjne dotyczące rejestrów umów,  w wypadku których dotychczas trzeba było inicjować postępowanie w trybie ustawy o dostępie do informacji publicznej, a teraz będą one ogólnodostępne.  Wprowadzone zostaną bardziej ortodoksyjne zapisy,  jeżeli chodzi o możliwość wykonywania działalności  pozaposelskiej. Jest to bardzo dobre i sensowne rozwiązanie. Szanowni Państwo! Każda osoba, która piastuje  funkcję publiczną, otrzymała dużą daninę społeczną  w postaci zaufania. Jeżeli nie jest w stanie się samoograniczać, to muszą być wprowadzone takie możliwości prawne, które będą ją krępowały i limitowały. Dlatego, szanowni państwo, klub Prawa i Sprawiedliwości popiera ducha tych przepisów. Myślę, że  na dalszym etapie prac legislacyjnych uda się wypracować takie rozwiązania, które będą najlepsze i najbardziej optymalne. Dziękuję bardzo.  

Barbara Dolniak
Pani Marszałek! Wysoka Izbo! W przedmiotowym  projekcie przewidziany jest wzrost kar; mają być surowsze kary. Okej, tylko samo zaostrzenie kar to jedno, a ich stosowanie w praktyce to drugie. Nie będzie  miało wartości zaostrzenie kar, jeżeli nie będziemy  mogli ich skutecznie stosować. A niestety PiS od pewnego czasu, od kiedy rządzi, tworzy system ochrony  taki ochronny parasol nad swoimi ludźmi. Pamiętacie państwo uchwaloną ustawę, zgodnie z którą prokurator mógł wycofać sprawę z sądu i to wiązało sąd?  Sąd nie mógł nic zrobić. A potem wprowadzono zapisy pozbawiające nas możliwości dostępu do informacji publicznej i uzyskania w tym zakresie informacji  o przyczynach umorzenia postępowania lub odmowy  wszczęcia postępowania.  Jeżeli chcemy skutecznie walczyć z korupcją, to  samo zaostrzanie przepisów nie wystarczy, te przepisy muszą być stosowane, i to przez odpowiednie  organa: CBA, Policję, prokuraturę zarządzaną przez  ministra Ziobro. Bo bez skutecznych działań nie uda  się niczego w tym względzie osiągnąć. Będziemy nad tym projektem pracować, ale już  dzisiaj zapowiadam, że będziemy składać poprawki. 

Jarosław Sachajko
Nie ma w tym zapisie projektu żadnego punktu,  który dotyczyłby oświadczeń majątkowych współmałżonków najważniejszych osób w państwie i ich publikacji w Biuletynie Informacji Publicznej. Już w grudniu 2019 r. złożyliśmy w tym zakresie projekt „Czyste  ręce”. I co? Nawet nie uzyskał numeru druku. PiS  obiecywał w tym zakresie rozwiązanie, uchwalona  została ustawa, ale prezydent skierował ją do Trybunału, a tam wrzucona została do przepastnej szuflady pani sędzi Przyłębskiej i pewnie nigdy nie zostanie rozpoznana. W przedmiotowym projekcie mowa jest o zakazie  pracy senatorów, posłów, wójtów, burmistrzów i prezydentów w spółkach prawa handlowego, gdzie Skarb  Państwa lub jednostki samorządowe mają co najmniej 10% udziałów lub akcji. Ale już dzisiaj widzimy,  jak ta sytuacja jest obchodzona. Już dzisiaj widać, jak  często nie poseł czy senator pracuje w spółce, ale jego  bliscy, członkowie jego rodziny, czasami w jednej,  dwóch, trzech, a nawet czterech spółkach, przy czym  ich wiedza i doświadczenie nie mają nic wspólnego  z prawami, którymi dana spółka się zajmuje.  Będziemy nad tym projektem pracować, ale już dzisiaj zapowiadam składanie poprawek. 

Arkadiusz Myrcha
Dziękuję. Pani Marszałek! Wysoka Izbo! Prawdziwy test  intencji autorów tego projektu ustawy był podczas  wczorajszego posiedzenia Sejmu. Otóż przedstawiciel  wnioskodawców pan poseł Sachajko i jego koledzy  mieli okazję do tego, żeby minister odpowiedzialny  za stworzenie największej politycznej sitwy w spółkach Skarbu Państwa w historii III RP poniósł za to  odpowiedzialność polityczną. Mówię o ministrze Sasinie. A jak się państwo zachowaliście? Uratowaliście  go. Głosowaliście przeciwko udzieleniu mu wotum  nieufności, bo to jest teraz wasz koalicjant, to jest  teraz kolega. To tworzenie przez niego sitwy już wam  nie przeszkadza. Teraz uważacie, że trzeba się skoncentrować na samorządowcach, trzeba się skoncentrować na innych osobach pełniących funkcje publiczne, a nie na członkach Rady Ministrów. Dlaczego nie ma tutaj regulacji, które dotykają bezpośrednio pana prezesa Rady Ministrów Mateusza Morawieckiego? Historia z uciekaniem ze swoim majątkiem, przepisywaniem go na żonę jest słynna. Tego  państwo kompletnie nie regulujecie.  Przepraszam, słucham? Ale ja się odnoszę cały czas do tego projektu Ale, pani marszałek, naprawdę, bardzo prosiłbym  nie przeszkadzać. Rozumiem, że te argumenty państwa bolą, ale taka jest rzeczywistość. Możecie na papierze tworzyć najbardziej surowe  prawo, ale ono nie zda egzaminu, jeżeli nie będzie  odpowiednich instytucji, które będą je egzekwować.  Centralne Biuro Antykorupcyjne stało się polityczną  przybudówką partii rządzącej. Co zrobiło w sprawie  łapówki prezesa Jarosława Kaczyńskiego? Nic, nabrało wody w usta. I to wam pasuje? Tu nie widzicie problemu? Co robi prokuratura w sprawach zaangażowania się w kwestie, które dotyczą polityków partii rządzącej?  To jest realny problem. Ważne są   

Barbara Dolniak
Wystąpienie musi być na temat, panie pośle. Przecież pan wie.  Ale proszę teraz nie utrudniać wystąpienia koleżance. Bardzo proszę, pani poseł. 

Anna Maria Żukowska
Panie pośle, ale teraz mi zabiera pan czas. Pani Marszałek! Wysoka Izbo!  Dziękuję. Mogę rozpocząć? Ta ustawa niewątpliwie jest ustawą, która w jakiś  sposób ma na celu uzdrowienie polskiego życia publicznego, także politycznego. Część z tych zapisów,  które w niej są, respektujemy, uznajemy za takie,  które rzeczywiście taką poprawę by wniosły. Chcemy pracować nad tym projektem, bo naszym  zdaniem jest w nim szereg niedociągnięć i brak przewidywania konsekwencji tego, jak to będzie wyglądało w działaniu. Myślimy, że sposobem walki z korupcją na pewno jest ograniczenie dostępności do  innych miejsc, w których mogą pracować posłowie,  które wiążą się w pewnym sensie z nominacjami politycznymi, ale nie można też stawiać takiej bariery,  że w zasadzie dożywotnio będzie się zabierać możliwość pełnienia funkcji publicznych tym osobom, które popełniły w życiu błąd i popełniły jakieś wykroczenie czy też przestępstwo w zakresie korupcji. Tak  że zmiany, które państwo proponują, państwo posłowie i posłanki wnioskodawcy, są zmianami, które kierunkowo na pewno będziemy popierali, ale proszę  pomyśleć o takich zjawiskach jak kwestia rejestru  wpłat. Mówię tutaj o partiach politycznych. To są też  wpłaty członkowskie oraz wpłaty sympatyczek i sympatyków. Konstytucja gwarantuje nam ochronę danych wrażliwych i nieujawniania sympatii politycznych. Jeżeli jakiś obywatel Polski będzie wpłacał  darowizny na określoną partię polityczną, będzie  to w jakiś sposób ujawniało jego sympatie, preferencje polityczne, co naszym zdaniem nie będzie  zgodne z konstytucją. Naszym zdaniem też ujawnianie umów o pracę szeregowych pracowników partii  politycznych, którzy są zatrudniani do wielu zadań  takich jak prace księgowe, sprzątanie, prace administracyjne, również nie jest czymś właściwym, dlatego  że te osoby mogą sobie tego nie życzyć. To nie jest  tak, że jest jakiś obowiązek bycia w partii politycznej,  kiedy prowadzi się dla niej księgowość. Część pracowników partii politycznych jest pozyskiwana z rynku  pracy i nie uważamy za właściwe, żeby akurat  w przypadku umów o pracę te dane były powszechnie  dostępne.  Dlatego będziemy chcieli pracować na tym projektem. Będziemy oczywiście wnosili poprawki, ale jest  też kwestia testu i odpowiedzialności politycznej.  Jeżeli rzeczywiście chcemy postawić tamę korupcji  teraz, dlaczego państwo wnioskodawcy proponują,  żeby ta ustawa nie obowiązywała w odniesieniu do  posłów i posłanek obecnej kadencji? Czemu ma to nas  nie dotyczyć? Czy ktoś na tej sali ma coś do ukrycia?  Czy ktoś na tej sali chce sobie jeszcze gdzieś popracować, w jakimś miejscu jednym z wymienionych:  Kancelarii Sejmu, Senatu, Prezydenta Rzeczypospolitej Polskiej? Dlaczego nie od tej kadencji i nie od  wszystkich posłanek i posłów, parlamentarzystów,  którzy w tej chwili pełnią tę, jakże zaszczytną, funkcję publiczną? Dlatego będziemy składali poprawkę, żeby skreślić w całości art. 8, który mówi o tym, że ta ustawa  nie obejmuje posłów i posłanek obecnej kadencji, bo  jeżeli już to wprowadzamy, to wprowadźmy to też  w odniesieniu do siebie. Bądźmy odpowiedzialni i nie  bójmy się wprowadzenia takich restrykcji w odniesieniu do siebie, a nie, że gdzieś dopiero w przyszłości Dziękuję bardzo.  

Krzysztof Paszyk
Bardzo dziękuję.  Pani Marszałek! Wysoka Izbo! Panie Ministrze!  W imieniu Klubu Parlamentarnego Koalicja Polska  – Polskie Stronnictwo Ludowe, Unia Europejskich  Demokratów, Konserwatyści chciałbym przedstawić  stanowisko dotyczące poselskiego projektu ustawy  o zmianie ustawy – Kodeks karny oraz niektórych  innych ustaw, zawartego w druku sejmowym nr 1252.  W przedmiotowym projekcie zakładane jest wprowadzenie zmian m.in. w Kodeksie karnym, ustawie  o wykonywaniu mandatu posła i senatora, ustawie  o partiach politycznych, ustawie o ograniczeniu prowadzenia działalności gospodarczej przez osoby pełniące  funkcje publiczne i ustawie o finansach publicznych.  Jako klub projekt oceniamy wysoko z powodu jego  oddziaływania na przeciwdziałanie wszelkim patologiom życia publicznego. Niewątpliwie jest to krok  w dobrą stronę. Jeśli chodzi o merytoryczną zawartość, projekt przewiduje, że osoby skazane za określone przestępstwa korupcyjne mogą być pozbawione  praw publicznych, a sąd będzie musiał orzec wobec  osób skazanych za przestępstwa korupcyjne zakaz  zajmowania wszelkich lub określonych stanowisk  albo wykonywania wszelkich lub określonych zawodów, wszelkiej lub określonej pracy w organach i instytucjach państwowych i samorządu terytorialnego,  także w spółkach prawa handlowego, w których Skarb  

Michał Urbaniak
Pani Marszałek! Wysoka Izbo! Nadszedł czas, by  weszła w końcu w życie  taka ustawa, która będzie  hamowała pewne zapędy, które są też dzisiaj po stronie obozu rządzącego. Bardzo dobrze, że to się dzieje.  Mamy tu projekt, który jest wzorowany na włoskiej  ustawie antykorupcyjnej. We Włoszech problem korupcji, na szczęście dla nas, jest większy niż u nas,  ale to nie znaczy, że w Polsce ten problem jest nieważny. Taka ustawa to zatem krok w dobrym kierunku. W Polsce trzeba natomiast pamiętać jeszcze  o tym – i chciałbym, żeby to dzisiaj wybrzmiało – że  równie dużym problemem, a być może nawet większym, są pewne zależności, powiązania właśnie na  styku państwa, spółek Skarbu Państwa z np. międzynarodowymi korporacjami czy siłami lobbingowymi.  W tym miejscu warto zaznaczyć, że potrzebna pewnie byłaby też jakaś ustawa antysitwowa, ale to może  temat na późniejszą dyskusję.  Analogiczny jest co do istoty zakaz wprowadzony  w tej ustawie, dotyczący łączenia funkcji publicznych  i zatrudnienia w spółkach Skarbu Państwa, w spółkach prawa handlowego, gdzie co najmniej 10% udziałów mają podmioty publiczne. Zabrania się zatrudniania np. posłów, senatorów, proponuje się również  odniesienie tego do wójtów. Nam brakuje jednak nieco  odniesienia tego np. do radnych. Ponieważ mamy  różne sytuacje, choćby dzisiaj – sam się o tym dowiedziałem – ciekawie wygląda sytuacja w województwie  lubuskim, gdzie jedni radni zatrudniają drugich,  przy czym gwarantem ma być tu po prostu lojalność  polityczna. Taka sytuacja jest niezdrowa, a tak się  dzieje np. w spółkach miejskich. Takiej sytuacji być  nie może, dlatego będziemy pewnie składać poprawki, bo tak jak wspomniałem na początku, kierunek  jest okej. Podoba mi się też zapis dotyczący zakazu sprawowania funkcji publicznych, pracy w podmiotach powiązanych ze Skarbem Państwa czy brania udziału  w przetargach, jeśli jest się już skazanym wyrokiem  skazującym za korupcję, a doszło do recydywy. Świetnie, dobrze, niech to się dzieje. Przynajmniej ukróci  się pewien proceder, kiedy jedna ręka drugą myje. Mam pewne wątpliwości czy też może zastanawiam się, jak wygląda sytuacja dotycząca finansowania partii politycznych. Bo nie ma pewnie, o czym  wspomniała wcześniej pani posłanka, złotego środka  i wielu ludzi wcale nie chciałoby, aby informacja  o tym, gdzie pracują czy komu płacą pieniądze, była  informacją publiczną. Może warto byłoby nad tym  się zastanowić albo niech pan wnioskodawca wytłumaczy, jak miałoby to wyglądać. Dziękuję. Przekazuję głos Dobromirowi Sośnierzowi. 

Dobromir Sośnierz
Mam mieszane wrażenia, jeśli chodzi o tę ustawę.  Niestety mam wrażenie, że ona w dużej mierze odwraca uwagę od istoty problemu. Czym jest bowiem  korupcja? Korupcja jest efektem ubocznym regulacji.  Korupcja jest efektem ubocznym powierzania zbyt  dużej władzy urzędnikom. Korupcja jest efektem  tego, że kto inny podejmuje decyzję, a kto inny ponosi koszty tej decyzji. W takich warunkach rodzi się  korupcja i jest ona skutkiem, na co wskazują doświadczenia historyczne, ogólnoświatowe, raczej nie

Krzysztof Paszyk
uniknionym. Niezależnie od tego, jak intensywna  była walka z korupcją, a w niektórych krajach groziła za to kara śmierci, korupcja i tak była, ponieważ  wytwarza się tak duże ciśnienie między rynkiem,  potrzebami życia, bezsensownymi regulacjami  i przepisami, że gdzieś musi ono znaleźć ujście. W stanie takiego przeregulowania, w jakim jesteśmy w tej chwili w Polsce, korupcja jest często jedynym sposobem ominięcia złych, głupich przepisów.  Niestety jest smutną koniecznością. Ale obawiam się,  że gdybyśmy tak skutecznie docisnęli śrubę w niektórych sprawach, to życie stałoby się jeszcze bardziej uciążliwe, niż jest, gdyby wszystkie głupie, złe  przepisy zaczęły być w 100% egzekwowane. Jakie są  efekty dotychczasowych sposobów walki takich typowo biurokratycznych jak w tym przypadku? Najczęściej żadne. Typowym przejawem takiej bezsensownej walki są np. oświadczenia majątkowe, gdzie ten  ekshibicjonizm majątkowy posłów miałby czemuś  zapobiegać. Jakość przepisów wydawanych przez Sejm  od tego zupełnie się nie poprawiła. Ten rejestr wpłat  jest absolutnie do skasowania. Wyobrażam sobie, nie  wiem, np. pracownika Kancelarii Sejmu podlegającego władzy służbowej marszałka, który chciałby  zasilić swoją wpłatą Konfederację.  Myślę, że  będzie musiał w tym momencie 10 razy się zastanowić w przypadku wprowadzenia takiego przepisu. 

Tomasz Zimoch
Pani Marszałek! Wysoki Sejmie! Koło Parlamentarne Polska 2050 z zainteresowaniem przyjmuje  projekt tej ustawy. Podpisujemy się zwłaszcza pod  zdaniem, jakie widnieje w uzasadnieniu: Wejście w życie projektowanych zmian przyczyni się do zwiększenia zaufania społecznego do instytucji publicznych,  podmiotów wykorzystujących publiczne pieniądze  i osób sprawujących funkcje publiczne. Aby projektodawcy potwierdzili szczere intencje – a w nie nawet  przez sekundę nie wątpimy – sami powinni już myśleć o poprawkach dotyczących spraw, o których mówili dzisiaj przedmówcy, albo zaproponować poprawkę przypominającą duchownym, nawet arcybiskupom, że zgodnie z prawem kanonicznym nie mogą  pełnić funkcji publicznych, a więc nawet nie mogą  być sołtysami. A tak stało się przecież niedawno. Włączymy się z zapałem do sejmowych prac. Pewnie już do projektodawców napływają komentarze,  podpowiedzi, propozycje. Być może państwo tak jak  ja otrzymaliście list od burmistrza Ustrzyk Dolnych  Bartosza Romowicza. Prawnik, doświadczony samorządowiec podkreśla, że osoby, które zostaną wybrane na wójtów, burmistrzów czy prezydentów po 1 stycznia 2022 r., nie będą mogły wykonywać jakichkolwiek  zajęć na rzecz spółek ani zasiadać w ich organach.  Burmistrz Ustrzyk stawia pytania, dlaczego zakaz  ma dotyczyć tylko wójtów, burmistrzów, prezydentów, a nie członków zarządów powiatów, organów  wykonawczych na szczeblu wojewódzkim, skarbników,  dyrektorów samorządowych jednostek organizacyjnych  itd.? Stawia kolejne pytanie. Nowy przepis mówi według niego o wykonywaniu innych zajęć w spółkach  prawa handlowego, co zdaniem tego samorządowca jest  pojęciem zbyt otwartym i za bardzo pojemnym. Zakaz w takim brzmieniu dotyczy nie tylko zatrudnienia na umowę o pracę, umowę zlecenia, umowę o dzieło i innych tego typu umów w celu pełnienia  jakichkolwiek funkcji w organach, ale również jakichkolwiek świadczeń nieodpłatnych na rzecz spółek. To wcale nie musi być aż tak abstrakcyjny przykład, kiedy wójt jako przysłowiowy Kowalski – mam  nadzieję, że pan poseł nie gniewa się, ale nie ma go  jeszcze w sali – zawrze ze spółką umowę wolontariatu np. w ramach jakiejś akcji charytatywnej, co już  będzie przecież naruszeniem zakazu. Koło Parlamentarne Polska 2050 zapewnia, że jest  za bardzo szeroką jawnością w życiu publicznym, i dlatego każdy z naszych posłów będzie przedstawiał w czasie dalszych prac konkretne rozwiązania, jak również  będziemy zgłaszali poprawki. Dziękuję bardzo. 

Jarosław Sachajko
Pani Marszałek! Panie Ministrze! Wysoka Izbo!  W imieniu Koła Poselskiego Kukiz’15 – Demokracja  Bezpośrednia mam zaszczyt przedstawić stanowisko  wobec projektu ustawy o zmianie ustawy – Kodeks  karny oraz niektórych innych ustaw. Omawiany projekt funkcjonuje w mediach pod  nazwą ustawy antykorupcyjnej. Problem korupcji dotyczy nie tylko Polski, ale jest obecny we wszystkich  państwach świata, lecz jego skala znacząco różni się  i zależy od zastosowanych w poszczególnych państwach rozwiązań antykorupcyjnych. Nie chcąc powtarzać propozycji rozwiązań antykorupcyjnych,  które kilkanaście minut temu omawiałem jako sprawozdawca tej ustawy, zacznę od historii jej powstania. Projekt jest wzorowany na rozwiązaniu włoskim  wprowadzonym do tamtejszego ustawodawstwa przez  Ruch Pięciu Gwiazd w grudniu 2018 r., a następnie  udostępnionym Pawłowi Kukizowi przez ówczesnego  wicepremiera Włoch Luigi Di Maio. Jako projekt usta

Dobromir Sośnierz
wy przygotowany przez posłów Kukiz’15 wpłynął do  laski marszałkowskiej w marcu 2019 r. i pozytywnie  przeszedł przez pierwsze czytanie na sali plenarnej.  Niestety nie doczekał się drugiego czytania, trzeciego czytania. Zadam pytanie: Dlaczego rozwiązania zaproponowane w tym projekcie nie zostały wdrożone przez  ostatnie 30 lat? Czy czasem dlatego, że w mętnej wodzie łatwiej łapie się ryby, czyli załatwia lukratywne,  przepłacone kontrakty lub otrzymuje dobrze płatne  stanowiska? A może – co jest równie prawdopodobne  – prawie 50 lat wymuszonego tzw. socjalizmu zrujnowało naszą wrodzoną wrażliwość na dobro i zło? Rozpocznę od kilku statystyk. Od wielu lat w Polsce rejestrujemy ok. 30 tys. przestępstw korupcyjnych rocznie, a w Indeksie Percepcji Korupcji publikowanym przez Transparency International Polska  zajmuje 45. miejsce, za Litwą i Estonią. Polska oraz  Malta zostały również wymienione w raporcie jako  negatywne przykłady. Oba te kraje zanotowały najniższy wskaźnik od 2012 r. Przytoczone statystyki  nie napawają optymizmem, dlatego posłowie Koła  Poselskiego Kukiz’15 – Demokracja Bezpośrednia  zachęcają pozostałe kluby i koła do merytorycznej  pracy w celu radykalnego wyeliminowania z życia  publicznego i gospodarczego osób posuwających się  do korupcji. Projekt omawianej ustawy został przygotowany  przez grupę posłów Kukiz’15 oraz Prawa i Sprawiedliwości. Walka z korupcją nie powinna mieć barw  politycznych. Korupcja to nic innego jak rozbój w biały dzień. Jest to równie obrzydliwe zachowanie jak  wyłudzanie VAT-u, pedofilia czy przestępstwa drogowe pod wpływem alkoholu, w których to zastosowano  dożywotnie zakazy. Państwo daje wszystkim szansę  pracy na rzecz dobra wspólnego, a gdy mandat zaufania zostanie nadużyty, powinien być odebrany do  końca życia. Praca w instytucjach publicznych i ubieganie się o zamówienia publiczne są przywilejem,  a nie obowiązkiem, a osoby, które okradają Polaków,  powinny do końca życia być pozbawione takich możliwości. Rozwiązania zaprezentowane w projekcie koncentrują się na prewencji. Jest to znacznie skuteczniejsze  i tańsze niż wykrywanie, ściganie i osądzanie. To tak  jak w medycynie: lepiej zapobiegać niż leczyć. W projekcie zakłada się dwa fundamentalne rozwiązania:  wykluczenie z życia publicznego oraz odcięcie od pieniędzy, zamówień publicznych. Instytucje publiczne  powinny cieszyć się szczególnym zaufaniem i transparentnością działania. Podkreślę, że instytucje publiczne nie są jedynym miejscem pracy w Polsce, dlatego  osoby w nich pracujące powinny zdawać sobie sprawę  z zaszczytu i odpowiedzialności, reprezentując instytucje państwa polskiego przed obywatelami. Korupcja to również gigantyczne straty gospodarcze, gdyż  z jednej strony płacimy znacznie więcej za dobra i usługi, ale z drugiej strony doprowadzamy do gorszej kondycji, a nawet bankructwa te firmy, które postępują  etycznie i nie uciekają się do działań korupcyjnych. Na zakończenie pragnę przypomnieć jeden z postulatów wyrażony w ubiegłej kadencji przez posłów  Platformy Obywatelskiej oraz Prawa i Sprawiedliwości w trakcie prac nad projektem ustawy antykorupcyjnej Kukiz’15, a mianowicie propozycję rozszerzenia zakresu transparentności finansowania o organizacje pozarządowe. W naszej ocenie jest to dobra  propozycja, ponieważ transparentność finansowania  jest kluczowa dla przyszłości Polski, i mam nadzieję,  że państwo z Platformy Obywatelskiej oraz ze Zjednoczonej Prawicy poprą te rozwiązania w ustawie.  Uprzejmie proszę Wysoką Izbę o dalsze procedowanie nad tą ustawą. 

Aleksander Miszalski
Pani Marszałek! Wysoka Izbo! Panie Pośle Sprawozdawco! Buta urzędnicza, ludzka nieuczciwość, pazerność i łatwość w łamaniu prawa to czynniki, które  prowadzą do korupcji, ale niestety ich rządy tutaj również można opisać tymi cechami. Kiedy Platforma rządziła, w Polsce poziom korupcji  systematycznie spadał, proszę tutaj zerknąć. Według  Amnesty International w momencie, kiedy przejmowaliśmy władzę po rządach PiS-u, byliśmy na 61. miejscu. Później systematycznie pięliśmy się do góry aż  do 29. miejsca. W 2015 r. PiS przejął po nas władzę. I co  się działo? 2017 r. – 36. miejsce, 2019 r. – 41. miejsce,  2020 r. – 45. miejsce. Wytłumaczcie proszę ludziom,  skąd taka zmiana, skoro ponoć państwo i prokuratura  działa świetnie. Żadne nowe kary nie powstrzymają  w Polsce korupcji , dopóki oni będą rządzić.    

Małgorzata Pępek
Pani Marszałek! Wysoka Izbo! O ile konieczność  podjęcia dyskusji na temat wyeliminowania potencjalnych obszarów konfliktów interesów dotyczących 

Jarosław Sachajko
osób publicznych zasługuje na aprobatę, o tyle sposób  procedowania nad tą ustawą budzi poważne wątpliwości. Dyskusja powinna odbyć się z udziałem przedstawicieli organów administracji centralnej i samorządu terytorialnego.  Proszę o odpowiedź na pytanie, dlaczego tak ważne rozwiązania, które nowelizują szereg ustaw, m.in.  Kodeks karny, ustawę o wykonywaniu mandatu posła i senatora, ustawę o partiach politycznych oraz  ustawę o ograniczeniu prowadzenia działalności gospodarczej przez osoby pełniące funkcje publiczne,  rozpatrywane są jako projekt poselski bez udziału  reprezentantów środowisk, których on dotyczy.  Po raz kolejny tworzycie bardzo ważne przepisy,  nie pytając nikogo o zdanie. Czy były jakiekolwiek konsultacje społeczne w sprawie tego projektu?   

Grzegorz Lorek
Pani Marszałek! Wysoka Izbo! Myślę, że Amnesty  International pokazało, że CBA pracuje, bo jeśli jest  skok w wykrytych sprawach, to tym samym potwierdza się, że walczymy z korupcją. Bardzo się cieszę, że  ten projekt trafił do Wysokiej Izby i że możemy wspólnie nad nim pracować. Kiedy się zapisałem do pytań,  rodziło się pytanie o podział klasy politycznej. Bardzo się cieszę, że poseł sprawozdawca powiedział, że  widzi całą klasę polityczną, mam tu na myśli i samorząd, i nas wszystkich. Trzeba rozróżnić korupcję od jawności i transparentności. Co innego jest korupcja Oczywiście  mówmy o tym, ale też chciałbym, żebyśmy mówili  o jawności życia publicznego i transparentności finansowania. To są trzy odrębne rzeczy. Nie mieszajmy ich ze sobą. Dobrze by było, żebyśmy skupili się  na pracach związanych z korupcją i jawnością, i życzmy sobie, żeby ten projekt był uchwalony jak najszybciej. Dziękuję.  

Iwona Maria Kozłowska
Pani Marszałek! Wysoka Izbo! Panie Ministrze!  Obywatele muszą mieć pewność, iż państwo podejmuje działania prewencyjne, bezkompromisowo traktując tych, którzy dopuścili się nadużyć. Jednak co  innego deklaracja o bezkompromisowości, a co innego czyny władzy, a te mówią same za siebie. Co do  korupcji niech posłuży nam przykład osoby, która  rzekomo jest obdarowana przez Boga wyjątkowymi  zdolnościami. Człowiek ten został oskarżony o korupcję, a obecnie rządzący zadbali o to, aby sprawa  ta nie została osądzona przez sąd, poprzez wprowadzenie regulacji, dzięki której prokurator ma możliwość wniesienia i cofnięcia aktu oskarżenia z sądu,  z czego prokuratura ministra Ziobry skrzętnie skorzystała.  Przepis art. 64 Prawa o prokuraturze mówiący   o wykonywaniu czynności oskarżyciela publicznego  pozwala na cofnięcie aktu oskarżenia, w razie gdy  wynik postępowania sądowego nie potwierdza zarzutów oskarżenia. Nie wymaga to ani zgody sądu, ani  samego oskarżonego. Polityczne, a nie merytoryczne  aspekty  dyspozycji prokuratora były tak  intencjonalne, że nie można znaleźć żadnego argumentu, który podważałby uzasadnioną krytykę jego  decyzji. Czy nie zasadne byłoby aby przepis ten znieść lub obwarować cofnięcie  aktu oskarżenia za zgodą sądu? Dziękuję bardzo.   

Jan Szopiński
Pani Marszałek! Wysoka Izbo! Walka z korupcją  jest bardzo istotna i wymaga bardzo poważnego podejścia ze strony ustawodawcy. Patrząc na listę posłów, którzy podpisali się pod tym projektem, widzę  tam całą plejadę osób, które w dniu wczorajszym  podnosiły rękę w obronie swoich partyjnych kolegów,  na których ciążą bardzo poważne zarzuty formułowane przez Najwyższą Izbę Kontroli. W uzasadnieniu projektodawcy napisali, cytuję: Państwo w sposób bezkompromisowy traktuje osoby, które dopuściły się nadużyć. Czy zdaniem Wysokiego Sejmu jest to  poważne podejście do tej bezkompromisowości? Dziękuję bardzo. 

Zdzisław Wolski
Pani Marszałek! Wysoka Izbo! Każda uczciwa  próba powstrzymania raka korupcji, który toczy nasz  kraj, wymaga życzliwego zainteresowania. Mam wiele wątpliwości. Chciałbym uzyskać odpowiedź na  jedną z nich. Otóż zgodnie z art. 40 § 3 sąd może  orzec pozbawienie praw publicznych w związku ze  skazaniem za, i są wymienione rodzaje, przestępstwa korupcyjne, a art. 41 § 1 sąd orzeka, czyli musi  orzec, zakaz wykonywania pracy zarobkowej w sektorze państwowym, samorządowym. Chciałem niezależnie od analiz, opinii specjalistów, karnistów  przede wszystkim, po prostu od pana ministra dowiedzieć się, jakie było przesłanie i pewna filozofia, że  sąd w jednej części może orzec, a w drugiej orzeka,  zresztą bez podania szczegółowych przesłanek  , czyli z dowolną interpretacją sądu.  

Mirosław Suchoń
Bardzo dziękuję. Szanowna Pani Marszałek! Wysoka Izbo! Oczywiście walka z korupcją, nepotyzmem to są bardzo  ważne sprawy i myślę, że wszyscy podzielamy taką  opinię, że trzeba stosować takie narzędzia, które pozwolą ograniczyć te zjawiska. Ale mam pytanie do  pana posła, który przedstawiał projekt ustawy. Otóż  za rządów Prawa i Sprawiedliwości wskaźniki dotyczące korupcji znacząco się w Polsce pogorszyły,  a państwo niedawno podpisali, zawarli koalicję właśnie z tą partią. Jak to jest z tą walką z korupcją? Bo  państwo przecież umacniacie tę władzę, za kadencji  której te wskaźniki się pogorszyły. To chcecie umacniać tę szkodliwą tendencję, czy jednak z nią walczyć? I drugie pytanie: Dlaczego chcecie walczyć  z korupcją, ale odsuwacie te przepisy dopiero na kolejną kadencję , zamiast zacząć już teraz?  Dziękuję bardzo. 

Małgorzata Niemczyk
Pani Marszałek! Wysoka Izbo! Proszę o szczegółowe wyjaśnienie, w jaki sposób przepisy wprowadzane w art. 6 do ustawy o sporcie mają przyczynić się  do rozwoju sportu i współzawodnictwa sportowego.  Ile osób do tej pory zostało skazanych na podstawie  art. 46, 47 i 48 ustawy o sporcie? Proszę o tę informację na piśmie.  Mówimy tutaj o korupcji, a mnie martwi to, że  w dalszym ciągu brak jest przepisów wzmacniających bezpieczeństwo uczestników sportu. Zostało  naruszone wielokrotnie poprzez molestowanie, mobbing, przemoc, dyskredytację, dyskryminację czy  wręcz zmuszanie do seksu. Relacje zawodnik – trener, zawodnik – działacz lub inne podobne, bardzo  ważne, mistrz – uczeń. Akcja Me Too, głośna na całym świecie – problem nadal w Polsce zamiatany pod  dywan. Zachowania wulgarne, negatywne i niegodne, a wiemy, że wiele jest tych tragedii. Kiedy w końcu w dokumentacjach, w rejestrach prowadzonych  przez policję będzie jednoznacznie znany obszar,  w którym dochodzi do  przemocy, molestowania?  Kiedy wprowadzicie przepisy, że trenerzy czy  ludzie którzy pracują z dziećmi, będą musieli posiadać  zaświadczenia o niekaralności? Dziękuję bardzo.  

Henryka Krzywonos-Strycharska
Pani Marszałek! Panie Ministrze! Wysoka Izbo!  Projekt ustawy jest potrzebny i powinniśmy walczyć  z nadużyciami. Projektowane zapisy i wszystkie  zmiany są bardzo restrykcyjne – osoby piastujące  funkcje publiczne powinny być zawsze bez skazy. Czy  w związku z tym zaostrzenie przepisów będzie skuteczne? W mojej ocenie trzeba to jeszcze doprecyzować. Dziękuję.   

Marta Wcisło
Pani Marszałek! Wysoka Izbo! To bardzo ważny  projekt, który dotyczy wprowadzenia w Kodeksie  karnym regulacji mających na celu zwiększenie skutecznego zwalczania korupcji, a także zagwarantowanie większej przejrzystości, czystości, transparentności w przypadku osób pełniących funkcje publiczne. Projekt ustawy tak naprawdę powinien  uzdrowić życie publiczne i powinien być zaporą dla  osób pełniących funkcje publiczne w zakresie korupcji i koneksji. Pytam: Dlaczego zatem w ustawie nie  uwzględniono najważniejszych osób w państwie? Dlaczego projekt nie dotyczy obecnych posłów i senatorów? Dlaczego projekt wyłącza wszystkich obecnych  przedstawicieli rządu i ich rodziny? Przykład powinien iść z góry. To powinna być prawdziwa ustawa  antykorupcyjna, a nie mydlenie oczu Polkom i Polakom. Dziękuję.    

Tadeusz Tomaszewski
Pani Marszałek! Wysoki Sejmie! Nowelizacja ustawy przewiduje również nowelizację ustawy o sporcie  i uruchomienie pozbawienia praw publicznych oraz  orzekania o zajmowaniu stanowisk publicznych za  przestępstwa w sporcie przewidziane w ustawie  o sporcie, czyli za ustawianie wyników sportowych,  gier wzajemnych czy łapownictwo sportowe. Chciałbym zapytać: Czy rozważaliście, państwo, aby podobne rozwiązania prawne – kieruję to do posła wnioskodawcy – zastosować do wszystkich tych, którzy  używają dopingu w sporcie? To jest bardzo istotne  z punktu widzenia wychowawczego, kiedy to ludzie  sportu uczestniczą w aferach dopingowych, następnie otrzymują dyskwalifikację na 3–5 lat. Uważam,  że należałoby rozważyć również zastosowanie podobnych sankcji karnych, jak przewidziane tu, za korupcję w sporcie. Dziękuję. 

Daria Gosek-Popiołek
Pani Marszałek! Wysoka Izbo! Nie sposób się nie  zgodzić, kiedy w uzasadnieniu tej ustawy czytamy,  że trzeba podnieść standardy dla osób wykonujących mandat posła lub senatora. To prawda. Natomiast moje pytanie brzmi: Dlaczego czekać 2 lata?  Przecież skoro widzą państwo, że z tymi standardami nie do końca jest dobrze, skoro widzimy, że są  posłowie, którzy łączą posady w spółkach Skarbu  Państwa z mandatem posła, skoro pojawiają się te  wątpliwości, to moje pytanie brzmi: Po co czekać?  Wydaje mi się, że poprawka, która umożliwiłaby  wejście tej ustawy od tej kadencji, byłaby najwłaściwsza i najuczciwsza. W tym momencie diagnozujemy pewną niezdrową sytuację, a jednocześnie robimy wszystko, żeby odwlec w czasie rozwiązanie  tego problemu. Dziękuję bardzo. 

Jarosław Sachajko
Pani Marszałek! Panie Ministrze! Wysoka Izbo!  Po pierwsze, chciałbym podziękować wielu parlamentarzystom, którzy się tutaj wypowiadali, którzy widzą potrzebę uchwalenia takiej ustawy. Nawet podobały mi się te głosy, które mówią o jej zaostrzeniu.  Oczywiście, powtórzę, na korupcję nie ma żadnej  zgody. Walka z korupcją nie powinna mieć żadnych  barw politycznych. Bardzo się z tego cieszę. Szanowni Państwo! Było parę ataków na tę ustawę. Prawo i Sprawiedliwość nie będzie rządziło  wiecznie. Kiedyś inne ugrupowania zdobędą władzę  i będą mogły korzystać z zapisów tej ustawy. Wyjątkowo polityczne były wypowiedzi przedstawicieli  Koalicji Obywatelskiej. Szanowna pani Barbara Dolniak mówiła tak naprawdę obok tej ustawy i nie słuchała tego, o czym mówiłem. Rzeczywiście uzdrowienie sądownictwa jest bardzo ważne. Przygotowujemy  ustawę o sędziach pokoju. Właśnie sędziowie pokoju  odciążą sądy i będzie możliwość szybkiego karania  za przestępstwa korupcyjne. Pani również próbuje  uderzyć w Prawo i Sprawiedliwość, pyta, dlaczego  oświadczenia majątkowe bliskich najważniejszych  osób nie są ujawniane.  W mojej ocenie powinny być ujawniane, ale pani  Barbara Dolniak i jej kolega chyba mają z tym osobiste doświadczenia przez pana Petru, który w ten  sposób ukrył swój majątek. Szanowni państwo, nie  mamy żadnego interesu w tym, żeby cokolwiek ukrywać. Właśnie ta ustawa odkrywa wszystko. Jedni  i drudzy, pani poseł, mają coś na sumieniu i dlatego  zerwijmy z tym, nie przerzucajmy tego z jednych na  drugich.  Dziękuję.  Pani Henryka Krzywonos mówiła, że same przepisy nie wystarczą. Ma pani rację, same przepisy nie  wystarczą. Dlatego mówiłem, że do sprawnego działania tej i innych ustaw potrzebna jest ustawa antykorupcyjna, ustawa antysitwowa, referenda. Ten cały  pakiet obywatelski Kukiz’15 jest potrzebny, więc  cieszę się, że pani na to zwróciła uwagę. Pani poseł Pępek pytała o to, dlaczego to jest robione przy pomocy ustawy poselskiej, a nie rządowej.  Może pani poseł nie wie o tym, że posłowie powinni  pisać ustawy, a rząd powinien je wykonywać. Od tego  są posłowie, żeby właśnie to konsultować, pisać ustawy i je wykonywać.  Co do pytań dotyczących korupcji i o to, dlaczego  tam jest sport Jeżeli państwo sobie otworzą dokument o zwalczaniu przestępczości korupcyjnej przez  CBA, to proszę  Już odpowiem.  Proszę zobaczyć, mają państwo dokładną tabelkę,  z jakiego artykułu, na mocy jakiej ustawy ile było  zgłoszeń, ile było skazań.  Koleżanka Niedziela, wydaje mi się, krzyczała:  konsultacje. Pani poseł, pani najlepiej wie, że od konsultacji jest komisja. Na posiedzeniu komisji są konsultacje, a my takie konsultacje Pani poseł, my,  przygotowując ten projekt ustawy, konsultowaliśmy  to z wieloma środowiskami, ale jeżeli są jeszcze jakieś  środowiska, to zapraszamy wszystkich na posiedzenia komisji, bo od tego powinna być komisja. Nie  powinno być tak, jak to jeszcze niedawno było, że  parlament jest dla parlamentarzysty, strona społeczna nie może przychodzić. Nie powinno być tak, że  apteka jest dla aptekarza, a szkoła dla nauczyciela.  Dziękuję.  Porządek dzienny Przepraszam bardzo, zamknęłam dyskusję. Ogłaszam 5 minut przerwy. Przypominam, że pani marszałek zaprasza Konwent do ciemnego saloniku. Dziękuję bardzo.  Ja już ogłosiłam przerwę, przepraszam.  

Sprawozdawca
Pani Marszałek! Wysoka Izbo! Komisja kultury,  co się rzadko zdarza, w wielkim porozumieniu  i zgodzie opracowała projekt uchwały Sejmu w sprawie uczczenia 65. rocznicy Powstania Poznańskiego – Czerwiec 1956.  Projekt ustawy przygotował pan poseł Rafał  Grupiński. Przeczytam państwu treść tej uchwały i chciałam  powiedzieć, że jestem naprawdę dumna, że komisja  w takiej zgodzie pracowała nad jej treścią.  „W dniu 28 czerwca 1956 roku, na ulice Poznania,  żądając »wolności i chleba«, wyszli robotnicy poznańskich zakładów pracy, protestując przeciwko fatalnym warunkom życia w regionie i w kraju. Bezpośrednim powodem buntu robotników był trwający od  dłuższego czasu konflikt w Zakładach im. Józefa  Stalina , zatrudniających ok. 13 tys. osób. Ich załoga domagała  się zwrotu niewłaściwie naliczanych podatków od  wypłat, poprawy warunków bezpieczeństwa oraz lepszej organizacji pracy, która zakończyłaby wielogodzinne przestoje fabryki. Wśród robotniczych postulatów pojawiły się także żądania podwyżki płac i obniżenia cen, przede wszystkim żywności. Po nieudanej  misji delegacji robotników do Warszawy, rozpoczął  się strajk generalny, a następnie –  manifestacja na  ulicach miasta.  Władze komunistyczne do zwalczenia protestu,  rozlewającego się na cały Poznań, skierowały obok  milicji i UB, także wojsko: 10 tys. żołnierzy i m.in.  359 czołgów. Walki na ulicach trwały dwa dni i zakończyły się krwawą pacyfikacją miasta. Zginęło co  najmniej 70 protestujących, ponad 600 osób zostało  rannych, zatrzymano ponad 700 demonstrantów,  aresztowano blisko 300. Prześladowania trwały długo po dniach buntu. Represjom poddano także obrońcę aresztowanych mec. Stanisława Hejmowskiego.  Duży wpływ na determinację i odwagę poznańskich robotników miało ich mocne przekonanie, że  Polska znajdowała się pod sowiecką okupacją i dlatego ich protest przerodził się w niepodległościowe powstanie przeciwko władzy z obcego nadania. Innym  z powodów Powstania Poznańskiego – Czerwiec 1956  był fakt, że władze komunistyczne na inwestycje  w Poznaniu i w Wielkopolsce przeznaczały mniej  środków niż w innych rejonach państwa, tłumacząc  to koniecznością wspierania obszarów najbardziej  zacofanych. Pensje też były niższe niż w pozostałych  regionach kraju.  Powstanie Poznańskie – Czerwiec 1956 odbiło się  szerokim echem w kraju i na świecie i było głównym  zaczynem późniejszej, częściowej demokratyzacji życia publicznego w Polsce i w innych państwach ówczesnego tzw. obozu socjalistycznego. Stało się także  punktem odniesienia dla następnych protestów robotniczych w Polsce i jednym z ideowych fundamentów powszechnego ruchu »Solidarności«, który zrodził się dzięki działalności opozycji demokratycznej oraz strajkom robotniczym na Wybrzeżu w 1980  roku. Sejm Rzeczypospolitej Polskiej oddaje cześć bohaterom Powstania Poznańskiego – Czerwiec 1956.  Polska nigdy o Was nie zapomni”. Proszę o przyjęcie tego przez aklamację.  

Grzegorz Lorek
Pani Marszałek! Panowie Premierzy! Pani Minister! Wysoka Izbo! W imieniu Komisji Nadzwyczajnej do spraw zmian w kodyfikacjach mam zaszczyt przedstawić sprawozdanie komisji o przedstawionym przez prezydenta Rzeczypospolitej Polskiej projekcie ustawy o zmianie ustawy – Kodeks  cywilny, druki nr 1125, 1218 i 1218-A.  Na posiedzeniu w dniu 24 czerwca 2021 r. komisja  rozpatrzyła poprawki zgłoszone w drugim czytaniu.  Komisja wnosi, aby Wysoki Sejm raczył poprawki 1.  i 2. odrzucić. Uwaga, nad poprawkami 1. i 2. należy  głosować łącznie. Dziękuję.   

Beata Strzałka
Pani Marszałek! Wysoka Izbo! Przedstawiam sprawozdanie Komisji Polityki Społecznej i Rodziny o uchwale Senatu w sprawie ustawy o zmianie niektórych  ustaw związanych ze świadczeniami na rzecz rodziny, druk nr 1286.  

Elżbieta Duda
Szanowna Pani Marszałek! Wysoka Izbo! Mam  zaszczyt przedstawić sprawozdanie Komisji Polityki  Społecznej i Rodziny o uchwale Senatu w sprawie  ustawy o zmianie ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych  oraz niektórych innych ustaw z druku nr 1293. 

Sprawozdawca
Szanowna Pani Marszałek! Wysoka Izbo! Do ustawy o zmianie ustawy o podatku od towarów i usług  Senat wniósł 11 poprawek. Komisja Finansów Publicznych po rozpatrzeniu poprawek w dniu dzisiejszym rekomenduje wszystkie poprawki odrzucić.  Dziękuję.  

Anna Paluch
sja Ochrony Środowiska, Zasobów Naturalnych i Leśnictwa rozpatrzyła skierowane dzień wcześniej do  tej komisji dwie poprawki, które Senat uchwalił do  ustawy o zmianie ustawy o udostępnianiu informacji  o środowisku i jego ochronie, udziale społeczeństwa  w ochronie środowiska oraz o ocenach oddziaływania  na środowisko.  Po przeprowadzeniu prac nad tymi poprawkami  komisja rekomenduje Wysokiej Izbie przyjęcie obydwu poprawek poddanych pod głosowanie łącznie.  Dziękuję bardzo. 

Bolesław Piecha
Dziękuję bardzo. Pani Marszałek! Wysoka Izbo! W imieniu Komisji  Zdrowia mam zaszczyt przedstawić dodatkowe sprawozdanie dotyczące rozpatrzenia uchwały Senatu   w sprawie ustawy o zmianie ustawy o świadczeniach opieki zdrowotnej finansowanych ze środków  publicznych oraz niektórych innych ustaw. Senat w swojej uchwale zawarł stwierdzenie, żeby  odrzucić ustawę w całości. Komisja Zdrowia po dzisiejszym posiedzeniu rekomenduje Wysokiej Izbie, aby odrzucić uchwałę Senatu i tym samym przyjąć ustawę sejmową. Dziękuję.   

Sprawozdawca
Pani Marszałek! Wysoka Izbo! Panie i Panowie  Posłowie! W imieniu Komisji Administracji i Spraw  Wewnętrznych mam zaszczyt przedstawić sprawozdanie komisji o uchwale Senatu w sprawie ustawy  o zmianie ustawy o wykonywaniu działalności gospodarczej w zakresie wytwarzania i obrotu materiałami wybuchowymi, bronią, amunicją oraz wyrobami i technologią o przeznaczeniu wojskowym  i policyjnym. Senat do ustawy wprowadził 11 poprawek. Komisja w dniu 21 czerwca postanowiła rekomendować  przyjęcie wszystkich 11 poprawek. Jednocześnie komisja proponuje, aby nad poprawkami od 1. do 7.  oraz 9. głosować łącznie, nad poprawkami 8., 10.  i 11. głosować oddzielnie. Dziękuję bardzo. 

Lidia Burzyńska
Pani Marszałek! Wysoka Izbo! Przedstawiam  sprawozdanie Komisji Edukacji, Nauki i Młodzieży  dotyczące uchwały Senatu w sprawie ustawy o zmianie ustawy o systemie oświaty i ustawy o finansowaniu zadań oświatowych, druk nr 1289. 

Beata Strzałka
Pani Marszałek! Wysoka Izbo! Przedstawiam sprawozdanie Komisji Rolnictwa i Rozwoju Wsi o uchwale  Senatu w sprawie ustawy o zmianie ustawy o kołach  gospodyń wiejskich, druk nr 1283. 

Urszula Rusecka
Pani Marszałek! Wysoka Izbo! Przedstawiam dodatkowe sprawozdanie Komisji Polityki Społecznej  i Rodziny o rządowym projekcie ustawy o zmianie  ustawy o ubezpieczeniach społecznych oraz innych  ustaw z druku nr 1188. Sejm na 33. posiedzeniu ponownie skierował powyższy projekt ustawy do Komisji Polityki Społecznej  i Rodziny. Komisja na wczorajszym posiedzeniu rozpatrzyła wszystkie poprawki i rekomenduje odrzucić wszystkie poprawki i ustawę przyjąć. Dziękuję.   

Sprawozdawca
Pani Marszałek! Wysoki Sejmie! Przedstawiam  dodatkowe sprawozdanie Komisji Polityki Społecznej  i Rodziny o poselskim projekcie ustawy o zmianie  ustawy o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych, druk nr 1018. Sejm na 33. posiedzeniu w dniu 23 czerwca 2021 r.  skierował ponownie projekt ustawy zawarty w druku  nr 1248 do Komisji Polityki Społecznej i Rodziny  w celu rozpatrzenia poprawek zgłoszonych w drugim  czytaniu. Komisja Polityki Społecznej i Rodziny rozpatrzyła na posiedzeniu w dniu 23 czerwca 2021 r.  zgłoszone poprawki i rekomenduje 1. poprawkę odrzucić, natomiast poprawki 2. i 3. przyjąć. Dziękuję.   Szanowna Pani Marszałek! Wysoka Izbo! Mam  przyjemność przedłożyć dodatkowe sprawozdanie  Komisji Finansów Publicznych z druku nr 1304-A  o rządowym projekcie ustawy o zmianie ustawy  o podatku od towarów i usług oraz ustawy – Prawo  bankowe, druk nr 1236. Sejm na 33. posiedzeniu w dniu 23 czerwca 2021 r.,  zgodnie z art. 47 ust. 1 regulaminu Sejmu, skierował  ponownie projekt ustawy zawarty w druku nr 1304  do Komisji Finansów Publicznych w celu rozpatrzenia poprawek zgłoszonych w drugim czytaniu. Komisja Finansów Publicznych po rozpatrzeniu poprawek  na posiedzeniu w dniu 24 czerwca 2021 r. wnosi  o odrzucenie poprawek 1., 2. i 3. głosowanych łącznie  i przyjęcie projektu ustawy. Dziękuję bardzo. Pani Marszałek! Panie i Panowie! W trakcie drugiego czytania do rządowego projektu ustawy o zmianie ustawy o Policji oraz niektórych innych ustaw  została zgłoszona jedyna poprawka, a konkretnie tę  poprawkę zgłosił klub Prawa i Sprawiedliwości.  Dwudziestego czwartego, czyli dzisiaj, pochyliła się  nad nią Komisja Administracji i Spraw Wewnętrznych. Komisja rekomenduje tak przyjęcie poprawki, jak i przyjęcie całego projektu. Dziękuję bardzo.   

Anna Kwiecień
Pani Marszałek! Wysoka Izbo! Mam zaszczyt  przedstawić dodatkowe sprawozdanie Komisji Zdrowia, druk nr 1296-A, o rządowym projekcie ustawy  o zmianie ustawy o Agencji Badań Medycznych oraz  niektórych innych ustaw, druk nr 1259. Sejm na 33. posiedzeniu w dniu 23 czerwca 2021 r.  zgodnie z art. 47 ust. 1 regulaminu Sejmu skierował  ponownie projekt ustawy do Komisji Zdrowia w celu  rozpatrzenia poprawek zgłoszonych w drugim czytaniu. Komisja rekomenduje Wysokiej Izbie poparcie  poprawek 1., 5., 6., 7., 8., 9. oraz odrzucenie poprawek  2., 3. i 4., z czego nad poprawkami 5., 6., 8. i 9. głosujemy łącznie. Dziękuję.  

Barbara Bartuś
Dziękuję. Szanowna Pani Marszałek! Wysoka Izbo! Panowie Premierzy! Mam zaszczyt przedstawić dodatkowe sprawozdanie Komisji Nadzwyczajnej do spraw  zmian w kodyfikacjach o komisyjnym projekcie ustawy o zmianie ustawy – Kodeks postępowania administracyjnego. Do projektu z druku nr 1090 złożono cztery poprawki. Jedna poprawka została złożona przez koło  Polska 2050, jedna poprawka – przez Lewicę i dwie  poprawki – przez Koalicję Obywatelską. Przyjęcie poprawek Koalicji Obywatelskiej oznaczałoby, że będzie, jak było, a przecież nie można  uznać, aby obecnie państwo polskie było zobowiązane ponosić koszty działań władz komunistycznych,  w tym wydawanych przez nie decyzji administracyjnych. Działania władz komunistycznego reżimu, który uchwalał akty prawne niezgodne z obecnymi standardami, a także powszechnie naruszał nawet prawo  przez siebie stanowione, nie mogą obciążyć obecnego  państwa polskiego. Pragnę podkreślić, że obarczanie  pełną odpowiedzialnością Odpowiedzialności za  patologię okresu PRL nie ponosi abstrakcyjnie pojmowany suweren, lecz w istocie rzeczy my wszyscy,  podatnicy, mieszkańcy miasta lub gminy, którzy ponoszą skutki odpowiedzialności majątkowej budżetów komunalnych. Właściwie bezterminowa realizacja odszkodowań za decyzje objęte sankcją nieważności ma bardzo negatywne skutki, jak np. bezprawne  i brutalne czyszczenie kamienic czynszowych odzyskanych przez spadkobierców  lub inne osoby, które nabyły, często za bezcen,  roszczenia osób dotkniętych nacjonalizacją czy ich  spadkobierców. Nie tylko praworządność, ale i polska  racja stanu wskazują więc na konieczność bezwzględnego przestrzegania  Zasady przedawnialności Tak, o tym mówiliśmy dzisiaj na posiedzeniu komisji, pani poseł. Mam prawo przedstawić sprawozdanie i uzasadnienie decyzji komisji. Spokojnie. Nie tylko praworządność, ale i polska racja stanu  wskazują więc na konieczność bezwzględnego przestrzegania zasady przedawnialności wszystkich roszczeń majątkowych.  Ustawodawca jest uprawniony do ustanowienia  granicy czasowej dochodzenia stwierdzenia nieważności decyzji w zakresie objętym projektem, gdyż obowiązkiem ustawodawcy jest zapewnienie stabilnego  ładu prawnego, tym bardziej że praktyka dochodzenia roszczeń po roku 1989 z różnych powodów ujawnia wiele patologii – mam tu na myśli nie tylko czyścicieli kamienic, ale też dochodzenie tzw. własności  nieruchomości łemkowskich – pogłębiając ten stan  niepewności prawnej i poczucia krzywdy oraz niesprawiedliwości. Wyrok Trybunału Konstytucyjnego, który legł  u podstawy inicjatywy legislacyjnej, zapadł ponad 6 lat  temu w wyniku kontroli konstytucyjności przeprowadzonej w związku z pytaniem prawnym zadanym przez  sąd w konkretnej sprawie. Wyrok stwierdzający niekonstytucyjność art. 156  § 2 k.p.a. w zakresie, w jakim nie wyłącza dopuszczalności stwierdzenia nieważności decyzji wydanej  z rażącym naruszeniem prawa, gdy od wydania decyzji nastąpił znaczny upływ czasu, stanowi o pominięciu prawodawczym i dlatego też w przepisach przejściowych przyjmujemy takie rozwiązanie, czyli umorzenie z mocy prawa we wszystkich sprawach, które  zostały wniesione po upływie 30 lat od wydania bądź  ogłoszenia decyzji i które do dnia wejścia w życie nowego brzmienia przepisów art. 156 nie były zakończone ostateczną decyzją bądź postanowieniem. I takie uzasadnienie legło u podstaw tego, że komisja  rekomenduje, aby wszystkie cztery poprawki odrzucić, a przyjąć projekt z druku nr 1210.   

Marek Ast
Pani Marszałek! Wysoka Izbo! W imieniu Komisji  Sprawiedliwości i Praw Człowieka mam zaszczyt przedstawić dodatkowe sprawozdanie komisji o rządowym  projekcie ustawy o zmianie ustawy – Kodeks postępowania cywilnego oraz niektórych innych ustaw,  druki nr 1222 i 1291-A. Komisja w dniu dzisiejszym rozpatrzyła poprawkę, która została zgłoszona w drugim czytaniu przez  klub Prawa i Sprawiedliwości i rekomenduje tę poprawkę przyjąć i głosować za ustawą. Dziękuję bardzo.   

Anna Paluch
Dziękuję bardzo. Pani Marszałek! Wysoka Izbo! W trakcie drugiego  czytania rządowego projektu ustawy o gatunkach obcych złożono do tego projektu 31 poprawek. Jedna z tych  poprawek została wycofana w trakcie prac komisji. Komisja oczywiście rozpatrzyła te poprawki  szczegółowo i rekomenduje Wysokiej Izbie odrzucenie  poprawek: 2. i 23., nad którymi głosować będziemy  łącznie, 9., 12., 22., 24., 26. i 29. Komisja rekomenduje ponadto przyjęcie poprawek: 1., 3., 4., 5., 6., 7., 8., 10., 11., 13. i 16., nad którymi głosować będziemy łącznie, 14. i 15., nad którymi głosować będziemy łącznie, oraz 17., 18., 19., 20.,  21., 25., 27., 28. i 30. Oczywiście komisja rekomenduje przyjęcie projektu ustawy o gatunkach obcych, który jest zawarty  w sprawozdaniu komisji w druku nr 1253. Bardzo  dziękuję.  

Marek Wesoły
Szanowna Pani Marszałek! Wysoka Izbo! Wysoki  Sejmie! Mam zaszczyt przedstawić dodatkowe sprawozdanie Komisji Samorządu Terytorialnego i Polityki Regionalnej o projekcie ustawy o szczególnych  rozwiązaniach związanych z organizacją XI sesji Światowego Forum Miejskiego w Katowicach w roku 2022,  druki nr 1278 i 1294. Na dzisiejszym posiedzeniu Sejmu zostały zgłoszone dwie poprawki do tego projektu. Sejm skierował poprawki do komisji. Komisja po dzisiejszym posiedzeniu rekomenduje odrzucenie w łącznym głosowaniu poprawek 1. i 2. i przyjęcie w całości projektu  ustawy. Dziękuję.   

Sprawozdawca
Panie Marszałku! Wysoka Izbo! Sprawozdanie  Komisji Sprawiedliwości i Praw Człowieka w sprawie  informacji o działalności Instytutu Pamięci Narodowej – Komisji Ścigania Zbrodni przeciwko Narodowi  Polskiemu w okresie od 1 stycznia 2020 r. do 31 grudnia 2020 r., druk nr 1140. 

Krzysztof Lipiec
Bardzo dziękuję. Panie Marszałku! Wysoka Izbo! W imieniu Klubu  Parlamentarnego Prawo i Sprawiedliwość chciałem  przedstawić nasze stanowisko wobec przedstawionej  przez pana prezesa informacji na temat działalności  Instytutu Pamięci Narodowej w 2020 r. Przede wszystkim chciałem na ręce pana prezesa  złożyć wyrazy ogromnego szacunku i wdzięczności  dla wszystkich pracowników Instytutu Pamięci Narodowej, którzy przecież są w niełatwej sytuacji, chociaż funkcjonują w wolnej Polsce, bo muszą się mierzyć z różnymi, bardzo często bezpardonowymi atakami na tę instytucję państwową, która stoi na straży pamięci narodowej. I czynią to przede wszystkim  przedstawiciele ważnych sił politycznych, bo dzisiaj  stanowiących opozycję, ale w tej materii tak naprawdę na tej scenie, scenie parlamentarnej, powinno być  jedno wielkie porozumienie w kontekście wsparcia  właśnie dla takiej instytucji, która nie tylko stoi na  straży pamięci narodowej, ale przede wszystkim tę  pamięć pielęgnuje, a co więcej, prowadzi działania,  które tak naprawdę polegają na tym, że zostają odkrywane białe plamy w historii, bardzo często wiele  do tej pory funkcjonującej wiedzy na temat naszej  przeszłości jest przez Instytut Pamięci Narodowej  odkłamywane. I to jest ważne, za to bardzo dziękuję.  Instytut Pamięci Narodowej wykazuje się aktywnością na wielu polach działania. Przede wszystkim  prace badawcze, prace archiwalne, prace edukacyjne,  które są niezmiernie ważne w kontekście kształtowania postaw młodego pokolenia. Bo przecież zdajemy sobie sprawę z tego, że nigdy nie zbudujemy przyszłości naszego narodu, kiedy zapomnimy o przeszłości. I właśnie tę lukę w aktywności publicznej wypełnia Instytut Pamięci Narodowej. To bogata działalność wydawnicza różnych pozycji, każda z nich z całą  pewnością nosi znamiona pozycji naukowej, bo podparta jest badaniami, podparta jest pracą źródłową,  co jest rzeczą niezmiernie ważną. Ja osobiście jestem  ukontentowany „Encyklopedią Solidarności”, bo też  stałem się bohaterem „Encyklopedii Solidarności”,  kiedy tam został zamieszczony mój biogram. I za to  bardzo, bardzo dziękuję. Rok 2020 to rok szczególny, rok, w którym przyszło  nam upamiętnić bardzo ważne wydarzenia historyczne z naszych dziejów. I tutaj Instytut Pamięci  Narodowej stanął rzeczywiście na wysokości zadania. To szczególnie takie wydarzenia, o których w czasach ciemnego PRL-u chciano zapomnieć, wymazano  je wręcz z naszej pamięci narodowej. Jednak w wielu  polskich rodzinach pamięć o tych wydarzeniach przetrwała. Dzisiaj Instytut Pamięci Narodowej wyciągnął  na powierzchnię te ważne wydarzenia w naszych dziejach. Chodzi o te wspomniane dzieje wojny polsko-bolszewickiej 1920 r., wreszcie o zakłamaną w czasach  PRL-u historię zbrodni katyńskiej, której 80. rocznicę  obchodziliśmy w ubiegłym roku, no i o 40. rocznicę powstania „Solidarności”. Pragnę raz jeszcze powiedzieć, że to, co czyni Instytut Pamięci Narodowej, zasługuje zarówno na  wielką pochwałę, jak również na wsparcie ze strony  polskiego parlamentu. W imieniu Klubu Parlamentarnego Prawo i Sprawiedliwość chciałem zadeklarować, że tę informację, którą przedstawił nam pan  prezes Instytutu Pamięci Narodowej, przyjmujemy  do wiadomości. Przyjmujemy ją do wiadomości z wielkim, że tak powiem, aplauzem i szacunkiem dla ciężkiej pracy ludzi Instytutu Pamięci Narodowej, którzy  dbają o naszą narodową pamięć, naszą narodową  tożsamość. Jest rzeczą niezmiernie ważną, abyśmy  mogli wykuwać naszą przyszłość, pamiętając o naszych bohaterach narodowych, o tych ludziach, dzięki którym Rzeczpospolita odzyskała wolność i niepodległość.  Dziękuję bardzo.  

Michał Szczerba
Szanowny Panie Marszałku! Wysoka Izbo! Panie  Prezesie! 22 lipca szczęśliwie kończy się pana 5-letnia  kadencja. Z tej okazji nie tylko będę mówił o ostatnim  roku, ale również będę mówił o pana całej kadencji,  ponieważ mam nadzieję, że widzimy się po raz ostatni.  Gdy PiS-owski walec w końcu straci władzę, pośród wielu dylematów stojących przed przyszłym prodemokratycznym rządem pojawi się też ten: co zrobić  z kilkoma instytucjami, które w ostatnich 5 latach  uległy tak głębokiej degeneracji, że trudno dziś uwierzyć, by dało się je w obecnym kształcie naprawić. Pierwszą instytucją, panie prezesie, będzie TVP  Info. Zostanie zlikwidowana.  A drugą instytucją będzie IPN, którego przyszłość trudno jeszcze określić. Natomiast pojawiają  się różnego rodzaju propozycje, by inne instytucje  cieszące się naukowym i społecznym autorytetem mogły go w jakiejś mierze zastąpić. Dokonując bilansu po tych ponad 2 dekadach działania IPN, dostrzegamy pozytywne działania edukacyjne, śledztwa instytutu, które pomogły w ustaleniu  ponad wszelką wątpliwość zbrodniczego charakteru  działalności niektórych organizacji i postaci. Przez  instytut przewinęło się wielu wartościowych badaczy, którzy wykonali wielką pracę, poszerzając naszą  wiedzę o polskiej historii. Działo się to szczególnie za  prezesury prof. Leona Kieresa, wtedy kiedy wokół  instytutu byli tacy ludzie, jak Andrzej Friszke, Andrzej Paczkowski, Antoni Dudek. Ale ostatnie 5 lat,  Wysoka Izbo, to równia pochyła. Od katastrofy do  katastrofy – tak wyglądało funkcjonowanie IPN  w ostatnich 5 latach. Zaczęło się od przesłuchania  kandydatury dra Szarka w Komisji Sprawiedliwości  i Praw Człowiek, który w odpowiedzi na pytania zaczął kwestionować ustalenia śledztwa Głównej Komisji Ścigania Zbrodni przeciwko Narodowi Polskiemu w sprawie zbrodni w Jedwabnem. Pamięta pan  moje pytania, prawda?  Później pozwolił pan na harce Patryka Jakiego  przy okazji nowelizacji ustawy o IPN. Później  A może powiem inaczej. Swoją kadencję kończy pan  powołaniem nacjonalisty, neofaszysty na stanowisko  dyrektora wrocławskiego oddziału. Chodzi o uczestnika i współorganizatora antysemickiego zgromadzenia, przedwojennego zgromadzenia, w rocznicę żydowskiego pogromu w Myślenicach. Od tej nominacji  pana odcięło się nawet Kolegium IPN. Była jedna  osoba, dzisiaj nieobecna na tej sali, pan marszałek  Terlecki, która mówiła: nie widzę żadnych przeszkód,  żeby pełnił tę funkcję. Stało się na szczęście inaczej.  Wyróżnił się pan kosmicznym brakiem osądu tej sytuacji i to były również szkody wizerunkowe dla instytutu, którym pan kieruje. Szanowni Państwo! Chciałbym również zwrócić  uwagę na inne kwestie, na wielkie spustoszenie, do jakiego doprowadziły te wszystkie okoliczności, te wymienione przeze mnie sytuacje w relacjach polsko-żydowskich, polsko-izraelskich. To są bardzo ważne relacje, które współtworzyli tacy ludzie, jak Lech Wałęsa, Aleksander Kwaśniewski, minister Bartoszewski,  prezydent Lech Kaczyński. Swoimi działaniami budowali oni pojednanie i zaufanie między narodami. Pan  uznał, że za hajlowanie można awansować. Chciałbym również zwrócić uwagę na to, co pan  wyrabiał, co instytut wyrabiał w związku z ustawą  dekomunizacyjną. Na listach IPN zalecanych samorządom pojawiły się nazwy ulic, które należało skreślić, podobnie pomniki i patroni. Wśród tych osób do  skreślenia pojawił się Stanisław Tołwiński. Przypomnę Wysokiej Izbie, kim był Stanisław Tołwiński.  Przede wszystkim przed wojną był twórcą Warszawskiej Spółdzielni Mieszkaniowej. Kim był później,  w czasie okupacji? Sprawiedliwym wśród Narodów  Świata, ratował warszawskich Żydów. Kim był po  wojnie? Prezydentem Warszawy, odbudował razem  z Biurem Odbudowy Stolicy naszą stolicę.   Pan chciał tę osobę skreślić z listy patronów warszawskich ulic.  Chciałbym zadać ostatnie pytanie, panie marszałku. Mamy dzisiaj tzw. aferę Dworczyka, maile Dworczyka, ale dochodzą mnie informacje, że może być  również afera z mailami Szarka. Chciałbym, żeby  pan przyszedł do Wysokiej Izby, na tę mównicę, i odpowiedział mi na jedno krótkie pytanie. Czy jako  prezes IPN używał pan prywatnego maila w sprawach służbowych? W szczególności czy poprzez prywatnego  maila pan się kontaktował z dyrektorami Biura  Lustracyjnego, tematy bardzo wrażliwe, głównej Komisji Badania Zbrodni przeciwko Narodowi Polskiemu  archiwów IPN? Chciałbym, żeby pan dzisiaj na to pytanie konkretnie odpowiedział, bo warto, żeby pan na  to pytanie odpowiedział, zanim jutro przeczytamy  o tym w gazecie. Dziękuję bardzo.  

Anna Maria Żukowska
Panie Marszałku! Wysoka Izbo! Panie Prezesie! Na  szczęście faktycznie zbliża się koniec pańskiej kadencji na stanowisku prezesa Instytutu Pamięci Narodowej. Ta kadencja zapisze się bardzo czarnymi literami,  dlatego że pan jako urzędnik nie miał problemu z tym,  że na czele oddziału IPN we Wrocławiu stał były działacz ONR. W grudniu w 2019 r. dr Wojciech Muszyński z olsztyńskiego IPN-u fantazjował o zrzucaniu w okresie od 1 stycznia 2020 r. do 31 grudnia 2020 r. 288 posłów Lewicy z helikopterów. Co pan w odpowiedzi,  panie prezesie, powiedział na temat tych haniebnych  słów? W kuriozalny sposób tłumaczył pan, że historyk  robił to w czasie wolnym i że to nie jest oficjalne stanowisko. Jednak jest to stanowisko pracownika IPN-u,  pan za to również odpowiada. Nawiązywanie do takich praktyk, zgodzi się pan, że totalitarnych Taka  wypowiedź z ust pracownika Instytutu Pamięci Narodowej powinna się spotkać z pańskim jednoznacznym potępieniem. Tak się nie stało.  Instytut Pamięci Narodowej to jest instytucja bardzo  kosztowna. W 2021 r. jego budżet wyniósł 397 mln zł.  Dla porównania budżet Polskiej Akademii Nauk wynosi 91 mln zł. Pytanie, na co są przeznaczane te setki  milionów złotych. Wiemy z posiedzenia Komisji Sprawiedliwości i Praw Człowieka, że gros tych pieniędzy  przeznaczane jest na pensje prokuratorów. Według NIK  prokurator zarabiał w IPN-ie średnio 18 tys. zł miesięcznie w 2018 r., a takich prokuratorów w IPN-ie jest  w tej chwili 130. Wiemy też z posiedzenia Komisji Sprawiedliwości i Praw Człowieka, że ci prokuratorzy nie  mają za dużo pracy. Przedstawiciele Instytutu Pamięci  Narodowej sami to przyznali, że nie są obłożeni zajęciami, po prostu tych śledztw nie ma wystarczająco  dużo, żeby była praca dla 130 prokuratorów zarabiających 18 tys. zł miesięcznie.  Naszym zdaniem Instytut Pamięci Narodowej po  prostu powinien zostać zlikwidowany. Byliśmy przeciwni jego powołaniu, jesteśmy przeciwni jego istnieniu i będziemy za jego likwidacją. Dlaczego jesteśmy  za likwidacją IPN-u? Najtrafniej uzasadnił to prof.  Andrzej Romanowski, były redaktor naczelny Polskiego Słownika Biograficznego, były działacz „Solidarności”. Instytut Pamięci Narodowej łączy pod  jednym dachem dwie instytucje, prokuraturę i placówkę historyczną, a przecież cele obu instytucji są  przeciwne, są odmienne. Prokurator zmierza do osądzenia sprawcy, a historyk nie jest od osądzania, historyk powinien zmierzać do zrozumienia mechanizmów dziejowych, tych, które powodowały określone  wydarzenia historyczne. Prokurator nie ma szukać  okoliczności łagodzących, bo nad tym się może zastanawiać adwokat, i to nie w IPN-ie, bo w IPN-ie nie  ma adwokatów, tam są tylko prokuratorzy, lecz na  rozprawie sądowej. Historyka nie interesuje kwestia  winy czy kary, lecz analiza procesu dziejowego. Tak  powinno być.  IPN zniszczył życie wielu osobom, bo 50 tys. funkcjonariuszy mundurowych straciło emerytury, emerytów mundurowych. Czy to wszystko byli zbrodniarze, pani poseł?  Według pani to jest odpowiedzialność zbiorowa,  tak? Wiemy, jakie macie podejście do konsytuacji –  jest ono mocno lekkie. Nie ma  Przepraszam, a sokiści, pogranicznicy, sekretarki, sprzątaczki, pracownicy i twórcy bazy PESEL to  byli zbrodniarze według państwa? Rozumiem. My  zawsze będziemy bronić honoru tych ludzi  którzy nie zrobili nic złego i wobec których stosowaliście odpowiedzialność zbiorową, nie pierwsi,  bo pierwsza była Platforma Obywatelska. Bronimy  ludzi, którym bezprawnie zabrano emerytury, tak  jak wymieniłam, to nie byli tylko i wyłącznie pracownicy urzędu bezpieczeństwa. Wrzuciliście wszystkich  do jednego worka, tak samo wdowy i dzieci niepełnosprawne, te osoby, które nic nie zawiniły i zostały  pozbawione środków do życia. Tak, to jest wstyd  zgadzam się z panem, panie pośle.   Oczywiście że to jest wstyd, że wdowa czy dzieci są  pozbawieni środków do życia waszą decyzją o zbiorowej  odpowiedzialności, skandaliczną i niekonstytucyjną.  Dlatego oczywiście nie skwitujemy pozytywnie  sprawozdania IPN-u, bo po prostu jesteśmy przeciwko istnieniu tej instytucji. Dziękuję bardzo.  

Krzysztof Paszyk
Bardzo dziękuję. Panie Marszałku! Wysoka Izbo! Panie Prezesie!  W imieniu Klubu Parlamentarnego Koalicja Polska  – Polskie Stronnictwo Ludowe, Unia Europejskich  Demokratów, Konserwatyści chciałbym zaprezentować nasze stanowisko odnośnie do informacji o działalności Instytutu Pamięci Narodowej – Komisji Ścigania Zbrodni przeciwko Narodowi Polskiemu  w okresie od 1 stycznia do 31 grudnia 2020 r. Bez wątpienia dla Instytutu Pamięci Narodowej,  tak jak dla wielu instytucji, rok miniony miał szczególny wymiar, nie tylko z uwagi na konieczność funkcjonowania w reżimie COVID-owym, co uniemożliwiało instytutowi podjęcie niektórych działań.  Przede wszystkim był to rok szczególny z uwagi na  doniosłe rocznice, które IPN starał się w swojej pracy upamiętnić i przybliżyć Polakom. 100-lecie bitwy  warszawskiej – skądinąd szkoda, że nie podjęto aktywności właśnie po stronie Instytutu Pamięci Narodowej, aby na tę wspaniałą rocznicę oczyścić z zarzutów Wincentego Witosa, głównego konstruktora  tego zwycięstwa, ale myślę, że to jest ciągle wyzwanie, które przed IPN-em stoi. To również kolejne  rocznice: 80-lecie zbrodni katyńskiej, 50-lecie masakry na Wybrzeżu, 40-lecie powstania „Solidarności”.  

Anna Maria Żukowska
w okresie od 1 stycznia 2020 r. do 31 grudnia 2020 r. 289 To daty z pewnością ważne dla naszej zbiorowej pamięci i naszej wspólnej tożsamości. Należy przy tej  okazji podziękować wszystkim pracownikom IPN-u za  wysiłek włożony w upamiętnienie tych rocznic.  Liczne i ważne publikacje, prace ekshumacyjne  oraz poszukiwanie miejsc pochówku ofiar zbrodni  reżimów totalitarnych, oddanie kolumbarium ofiar  zbrodni totalitarnych w Białymstoku, owocna współpraca ze stroną ukraińską w kwestii pozyskania kopii dokumentów dotyczących zbrodni operacji polskiej NKWD z 1937 r., tablice upamiętniające bohaterów wojny 1920 r. oraz działaczy „Solidarności”,  wnioski o państwowe odznaczenia dla działaczy podziemia – to wszystko z pewnością należy docenić i to  też chciałbym uczynić. Panie Prezesie! Jednak oprócz należnych pochwał  za działalność, dowodów uznania dla instytutu w minionym roku należy dzisiaj podnieść też kilka wątpliwości i zastrzeżeń do jego działalności. Tak jak  powiedziałem, rok 2020 to dla Polaków ważny rok,  100. rocznica bitwy warszawskiej. Ale rodzą się pytania: Jakie działania pan i pana instytut wykonywał w sprawie budowy Muzeum Bitwy Warszawskiej?  W 2017 r. Antoni Macierewicz ogłosił budowę tego  muzeum. Rok później minister Błaszczak mówił, że  otwarcie muzeum nastąpi w roku 2020. Jak wiemy,  nic takiego się nie wydarzyło i nie wiadomo, kiedy  ostatecznie muzeum powstanie. Oczywiście należy  jednak zapytać: Czy działali państwo w tym kierunku i w jaki sposób wspierali państwo ideę budowy tej  instytucji?  Należy też zapytać o to, czy i w jakiej formie współpracuje pan prezes z Muzeum Auschwitz-Birkenau  oraz czy nie niepokoi pana, jako prezesa instytutu, że  od kilku lat nie działa Międzynarodowa Rada Oświęcimska. Nie można również tego pominąć i nie zapytać  o kwestię pana Tomasza Greniucha, niezwykle kompromitującą sprawę dla wieloletniego dorobku Instytutu Pamięci Narodowej. To było powołanie na szefa  wrocławskiego oddziału IPN-u postaci, która była  kiedyś jednym z liderów ONR. Wprawdzie sprawa  pana Greniucha wynikła już rok później, to jednak  w okresie, który jest objęty przedstawioną przez pana  informacją, pan Greniuch był pracownikiem IPN-u.  Można było zweryfikować jego „dorobek”, jednak nic  takiego się nie stało. Co więcej, na stanowisko szefa  IPN-u we Wrocławiu pan Greniuch powołany został  osobiście przez pana. To dzisiaj w tej Izbie wymagałoby też – i bardzo bym był za to wdzięczny – jednak  jakiegoś odniesienia się, wyjaśnienia, tudzież być  może wykazania trochę pokory. Przyniosło to, tak  jak powiedziałem, niezwykle duże straty dla wizerunku Polski  za granicą, a przypomnę, że  mówimy o Polsce, która zmaga się z niesprawiedliwymi oskarżeniami o współpracę z nazistami, o udział  w Holokauście.  Panie Prezesie! Jak mamy z takim szkalowaniem  Polski walczyć, powołując na stanowisko w IPN-ie  osobników, którzy zapisali się niezwykle haniebnymi  czynami? Przecież to jest swoistego rodzaju woda na  młyn dla tych, którzy chcą źle mówić o Polsce. Myślę,  że dzisiaj ważne byłoby, aby do tych spraw się odnieść. Dziękuję bardzo.  

Krzysztof Bosak
Panie Marszałku! Wysoki Sejmie! Mamy dyskutować nad raportem, sprawozdaniem z pracy Instytutu Pamięci Narodowej, ale na początku nie sposób  nie odnieść się do absurdalnych pomysłów, które  tutaj wygłosiła przedstawicielka Lewicy. Otóż, szanowna pani poseł, nie zlikwidujecie Instytutu Pamięci Narodowej z kilku powodów. Po pierwsze, jest to  pomysł absurdalny. Jest to instytucja, która pełni  różne istotne funkcje obok tych, które wam się nie  podobają, także funkcje archiwalne i dysponuje ogromnymi archiwami. Jedyne, co moglibyście zrobić, gdybyście byli zdolni zbudować większość, to przekształcić Instytut Pamięci Narodowej w inaczej nazywającą się instytucję i nadal pełniącą tę funkcję. Po drugie, nie zbudujecie większości dla tak absurdalnych  pomysłów i chyba sami się nawet tego nie spodziewacie. Ale zostawmy te pomysły na boku. Instytut Pamięci Narodowej zasługuje na konstruktywną krytykę za pracę, którą wykonuje. Zanim jednak krytyka, to może wpierw słowo uznania  i pochwały. Chciałbym więc podziękować wszystkim  pracownikom Instytutu Pamięci Narodowej, którzy  rzetelnie wykonują swoje obowiązki, dokładają swoich wysiłków w codziennej pracy, żeby upamiętniać  ważne dla nas, Polaków, wydarzenia historyczne,  także te ciemne karty, zbrodnie, jakie zostały popełnione przez komunistyczny, lewicowy, socjalistyczny  reżim w okresie PRL, po to żebyśmy wiedzieli, jak  ten reżim pracował, jakie są rzeczywiste totalitarne  zapędy lewicy i jaki jest styl myślenia i działania lewicowych, komunistycznych, socjalistycznych kadr,  które tworzyły to państwo. One wdrażały tutaj ideologię marksistowską, ustanowiły ateizm ideologią  dominującą i wymuszaną na całym społeczeństwie,  na całym świecie naukowym, kulturalnym, medialnym. Oby nigdy się to nie powtórzyło. Mówię, patrząc  w stronę liderów Lewicy, którzy tutaj siedzą i nie protestowali, gdy pani poseł wygłaszała swoje absurdalne twierdzenia. Wracając do Instytutu Pamięci Narodowej: niepokojące jest zawarte w raporcie stwierdzenie, że w związku z koniecznością przeniesienia wielu działań edu

Krzysztof Paszyk
w okresie od 1 stycznia 2020 r. do 31 grudnia 2020 r. 290 kacyjnych w przestrzeń on-line wydarzenia te dotarły do „o wiele większej liczby odbiorców niż w dotychczas stosowanym systemie stacjonarnym”. To zdanie  być może jest prawdziwe – nie wiemy, jak to było  badane – lecz zwiększenie zasięgu niekoniecznie  przekłada się na wzrost skuteczności edukacji. Dostrzeżenie i docenienie wyłącznie wzrostu zasięgu  wydarzeń może powodować, że pomimo znoszenia  obostrzeń związanych z epidemią wiele organizowanych wydarzeń pozostanie w sferze on-line. Czy o to  chodzi, panie profesorze? Mam nadzieję, że nie. Mam  nadzieję, że ta cała sytuacja związana z epidemią nie  posłuży do przeniesienia pracy IPN-u w sferę internetową tylko i wyłącznie pod pretekstem szerszego  zasięgu. Potrzebujemy wystaw, działań edukacyjnych, paneli dyskusyjnych na żywo. Druga sprawa. Oprócz krytyki związanej z przeniesieniem się wyłącznie w sferę on-line warto również zwrócić uwagę na zbyt niski, słaby stopień digitalizacji zasobów archiwalnych Instytutu Pamięci  Narodowej. Potrzebujemy szerokiego dostępu do archiwów IPN-u, możliwości korzystania z nich nie  tylko w czytelni akt IPN, ale po prostu przez Internet, i chcielibyśmy, żeby zdigitalizowanie całego zasobu archiwalnego szło szybciej.  Następny punkt do krytyki. Należy zwrócić uwagę na długie, czasem wręcz kilkumiesięczne oczekiwanie na odpowiedzi dotyczące kwerendy archiwalnej archiwów Instytutu Pamięci Narodowej. Kolejna sprawa. Cieszy to, że działalność wydawnicza Instytutu Pamięci Narodowej jest szeroka, natomiast należy sobie zadać pytanie: Kto czyta te  książki? Część z nich to prace typowo naukowe, opracowania tematyczne, natomiast moim zdaniem szwankuje praca popularyzatorska. Druga sprawa to długi  czas oczekiwania na wydanie książek właśnie o charakterze naukowym, nawet, jak słyszymy, kilkuletni.  W tym tempie nie da się uzupełnić luk w polskiej  historiografii. Ostatnia rzecz, na którą chcę zwrócić uwagę, to  w mojej ocenie bierność Instytutu Pamięci Narodowej w bieżącej debacie historycznej, w szczególności  tej prowadzonej w języku angielskim. Potrzebujemy  obrony prawdy historycznej. Instytut Pamięci Narodowej, jak słusznie zwrócili uwagę moi przedmówcy,  dysponuje ogromnym budżetem, z naszej perspektywy, zwykłych polskich posłów, wręcz niewyobrażalnym. Mógłby bronić polskiej racji stanu, polskiej  prawdy historycznej przed antypolskimi kłamstwami, przed rozmywaniem niemieckiej odpowiedzialności za Holokaust, przed atakami określonych kręgów.  Mógłby jej bronić w języku angielskim. Np. kalendarium Holokaustu  jest umieszczone na  stronie instytutu Yad Vashem w języku angielskim.  Życzyłbym sobie, żebyśmy również my Polacy potrafili o swojej historii, o prostych faktach opowiadać  w języku angielskim i żeby Instytut Pamięci Narodowej brał za to odpowiedzialność, a nie przez rok  wyduszał z siebie stwierdzenie czy oświadczenie,  z którego będzie jasno wynikać, że to, co głosi np.  prof. Grabowski, to po prostu kłamstwa. Tak że odwagi, panie profesorze, odwagi, wszyscy pracownicy  IPN-u.  

Tomasz Zimoch
Panie Marszałku! Wysoki Sejmie! Panie Prezesie!  Kilkaset stron informacji, a brak najważniejszej. Słychać grzmoty, a kiedy czyta się to grube tomisko, są  to grzmoty oburzenia. Brak najważniejszej informacji: Dlaczego pracownikiem, a nawet szefem oddziału  IPN został Tomasz Greniuch i dlaczego tak długo nie  został z tego stanowiska odwołany i ostatecznie pozbawiony pracy w IPN? Osoba związana z ONR i znana z wykonywania nazistowskich gestów nigdy nie  powinna być powołana na kierownicze stanowisko.  Kiedy za sprawą dziennikarzy, zwłaszcza „Gazety Wyborczej”, wyszły na jaw wstydliwe informacje, pan,  panie prezesie, nie zareagował właściwie, a trzeba  było to zrobić w tempie Bolta, błyskawicznie. Szef  IPN-u, czyli pan, próbował wybielać Tomasza Greniucha, nazywając go świetnym organizatorem. Dopiero naciski wielu instytucji i mocne słowa wielu  osób To „Gazeta Wyborcza” poinformowała, że naukowcy z Uniwersytetu Wrocławskiego skierowali  list do kierownictwa IPN-u i pan na ten list nie zareagował. A w tym liście znalazło się takie zdanie:  Nie wyobrażamy sobie, aby osoba, która broniła w swoich wypowiedziach nazistowskiego gestu, reprezentowała IPN np. w czasie uroczystości w byłym obozie  koncentracyjnym. Wiele miejsca w tym tomisku informacji poświęcono działaniom edukacyjnym. Godne odnotowania  są np. spacery po warszawskim getcie. To niezwykła  lekcja historii. Te lekcje pozwalają na utrwalenie wiedzy o Polakach ratujących życie. Przeglądając grube  tomisko informacji, zastanawiam się jednak, czy  w działalności edukacyjnej nazbyt mocny nacisk nie  jest położony na historię militarną i klerykalną. Chodzi m.in. o gry komputerowe, koncerty, sztuki. Powtórzę słowa, które już kiedyś wypowiedziałem w tej  sali: Do tego nie potrzeba IPN-u. Gry niech tworzą  specjaliści, koncerty niech organizują fachowcy, sztuki niech wystawiają niezależni, niepodporządkowani  nikomu i nie działający na niczyje zlecenie twórcy. Czy budżet IPN-u musi być tak wysoki i rozbudowywany każdego roku? Kiedy czytamy to tomisko  informacji, to powinniśmy się smucić, wszyscy posło

Krzysztof Bosak
w okresie od 1 stycznia 2020 r. do 31 grudnia 2020 r. 291 wie, bo, jak wynika z informacji, budżet rzecznika  praw obywatelskich jest dziesięciokrotnie mniejszy  od budżetu IPN-u. Koło Parlamentarne Polska 2050 nie zaaprobuje  pana informacji. Dziękuję bardzo.  

Michał Szczerba
Szanowny Panie Marszałku! Wysoka Izbo! Panie  Prezesie! Chciałbym zapytać o następującą sytuację,  która, myślę, zdziwiła nie tylko mnie, lecz także siedzących na tej sali.  28 maja Sejm podjął decyzję o wyborze pana dr Karola Nawrockiego na funkcję prezesa IPN. Rozumiem, że ta kandydatura czeka na akceptację Senatu. Jak to się stało, że 4 dni po wyborze pana dr Karola Nawrockiego na funkcję prezesa powołał pan  pana dr Karola Nawrockiego na funkcję zastępcy  prezesa, czyli pana zastępcy? Gdzie pan się tak spieszy, panie prezesie? Przecież ta kandydatura powinna zostać zatwierdzona przez Senat.  Mam pytanie: Czy były jakieś środowiska polityczne, postaci polskiej polityki, które naciskały na  pana, jeśli chodzi o powołanie pana Nawrockiego   na tę funkcję? Czy to nie chodzi o taki  scenariusz, który państwo przygotowujecie, tzw. plan  B, który zakłada, że jeżeli ta kandydatura nie zostanie zaakceptowana przez Senat, to pan po prostu  zrezygnuje tego symbolicznego 22 lipca, a pan Nawrocki zostanie pełniącym obowiązki?  Czy  były naciski na pana w tej sprawie? 

Iwona Maria Kozłowska
Panie Marszałku! Wysoka Izbo! Panie Prezesie!  Zapoznając się z informacją Instytutu Pamięci Narodowej, odniosłam wrażenie, że w tej instytucji panuje chaos. Według mnie sprawozdanie zostało przygotowane niestarannie, wręcz na siłę, bo taki jest po  prostu ustawowy wymóg. Razi mała aktywność instytutu, jeśli chodzi o współpracę z organizacjami  zagranicznymi, szczególnie z krajów, których zasoby  archiwalne mogłyby przyczynić się do dokładniejszego badania historii Polski. Zabrakło też odniesienia  do wpadek kadrowych IPN. Sprawa wrocławska została przemilczana. Na s. 460 wskazano, że do realizacji zadań IPN zatrudniani są pracownicy o wysokich kwalifikacjach zawodowych oraz wysokich kompetencjach osobistych. Jak widać na przykładzie  Wrocławia, z tymi walorami jest tak, że i bez nich  można zostać wysoko postawionym pracownikiem  IPN. Bardzo proszę o odniesienie się do moich uwag.  Bardzo dziękuję.   

Jan Szopiński
Panie Marszałku! Wysoka Izbo! Działaczka społeczna pani Maria Zajączkowska w liście opublikowanym w jednej z bydgoskich gazet pisze o profanacji, bałaganie i zaniedbaniach na cmentarzu bohaterów Bydgoszczy. Na tym cmentarzu wojennym spoczywa ponad 1 tys. mieszkańców Bydgoszczy zamordowanych w czasie okupacji hitlerowskiej w obozach  koncentracyjnych, na terenie miasta, fordońskiej Doliny Śmierci i w podbydgoskich lasach. Wśród nich są  radni, nauczyciele miejscy, księża, harcerze i bohaterscy obrońcy miasta z bydgoskiego batalionu Obrony Narodowej.  Mam pytanie do pana prezesa. Czy IPN zajmował  się stanem tego cmentarza? Jakie działania zamierza  podjąć? Uprzejmie proszę pana prezesa o odpowiedź  w tej sprawie na piśmie.  Ojczyzna to ziemia i groby. Narody, tracąc pamięć, tracą życie. Naród, który traci pamięć, przestaje być narodem, staje się jedynie zbiorem ludzi czasowo zajmujących dane terytorium.  

Tomasz Zimoch
w okresie od 1 stycznia 2020 r. do 31 grudnia 2020 r. 292 

Przemysław Koperski
Panie Marszałku! Wysoka Izbo! Panie Prezesie!  Henryk Sławik – socjalista, PPS-owiec, redaktor  „Robotnika”, Sprawiedliwy wśród Narodów Świata.  Mówił pan o nim. Aby go uhonorować, nie potrzeba  IPN-u. Doskonale o nim pamiętamy. Tkwi mocno  w pamięci mieszkańców województwa śląskiego.  Sejmik województwa śląskiego, którego miałem zaszczyt być radnym, ustanowił rok 2014 Rokiem  Henryka Sławika.  Nie z tego będzie pan zapamiętany, że w 2020 r.  wydaliście książkę na temat naszego bohatera. 2020 r.  to rok kolejnych zmian nazw ulic, szkół, to czas niszczenia pomników i zatrudniania nacjonalistów w IPN.  Z tego będzie pan zapamiętany w Polsce i w swoich  rodzinnych Czechowicach-Dziedzicach, w których zostałem wybrany na posła. Wbrew woli burmistrza,  mieszkańców i radnych doprowadził pan tam do zburzenia  pomnika Braterstwa Broni. Na cokole tego pomnika był polski żołnierz. IPN kosztuje rocznie blisko 0,5 mld zł, panie prezesie. Nie potrafił pan do tej pory zorganizować tego,  żeby na dworcu kolejowym w Mostach koło Jabłonkowa powstała tablica pamiątkowa upamiętniająca  polskich bohaterów, którzy walczyli w sierpniu 1939 r.  z faszystami. Dziękuję uprzejmie. 

Rafał Adamczyk
Panie Marszałku! Panie Prezesie! Wysoka Izbo!  IPN jako instytucja słynie z likwidacji pomników.  Bardzo bym prosił pana prezesa o informację, ile pomników na podstawie decyzji IPN-u zostało zlikwidowanych w 2020 r. i kto pokrywał koszty ich likwidacji. Czy IPN wydał choćby złotówkę na likwidację,  czy koszty były przerzucane jak zawsze na samorządy i osoby prywatne? Jeżeli pan takich informacji  w dniu dzisiejszym nie posiada, bardzo proszę o pisemną informację. Dziękuję bardzo.  

Franciszek Sterczewski
Szanowny Panie Marszałku! Wysoka Izbo! Kilka  miesięcy temu stanowisko dyrektora oddziału IPN  objął pan Tomasz Greniuch, ów gentelman był aktywnym działaczem Obozu Narodowo-Radykalnego,  a w Internecie można znaleźć zdjęcia, jak wykonuje  gest nazistowskiego pozdrowienia. Prezes IPN twierdził, że Greniuch nie akceptuje swojego czynu i uważa go za błąd. Czyli jak: hajlował, ale się nie cieszył?  Jak ktoś taki mógł pracować w IPN? Gdy media nagłośniły sprawę, dlaczego pan prezes nie zareagował  właściwie, dlaczego pan go bronił? Czy teraz w rekrutacji na dyrektorskie stanowiska w IPN i innych  państwowych instytucjach za hajlowanie będą przyznawane dodatkowe punkty? To jest wszystko kpina, to jest jakiś żart. Potrzebujemy nowoczesnej edukacji historycznej, pozytywnego patriotyzmu i budowy wspólnoty opartej na  szacunku do drugiego człowieka. Wasze brunatne  sny o potędze  są niebezpieczne i głupie,  a ich miejsce jest na śmietniku historii.  

Adrian Zandberg
Wysoka Izbo! Mam nadzieję, ze widzimy się dzisiaj z panem Szarkiem po raz ostatni. Zanim pan  Szarek odejdzie w niesławie, chciałbym uzyskać od  niego odpowiedź na bardzo proste pytanie: Jak pan  mógł oddawać hołd zbrodniarzom i mordercom dzieci, panie Szarek? 7 maja zeszłego roku w Tarnawcu uczcił pan Józefa Zadzierskeigo pseudonim Wołyniak. Przypominam, że Wołyniak odpowiada za zabronię w Piskorowicach, jego oddział wymordował tam grubo ponad  setkę ukraińskich cywilów, w tym kobiety i dzieci.  To są wasze, IPN-owskie dane, a pan oddał mu cześć.  Oddał pan cześć zbrodniarzowi i mordercy dzieci. Chciałem pana zapytać, czy pana zdaniem jako  prezesa IPN mordowanie dzieci to jest patriotyczny  czyn, który zasługuje na pochwałę i czy to jest ten wasz  nowoczesny patriotyzm. Bo można myśleć, że tak, skoro IPN ciągle bierze udział w ponurym kulcie Romualda Rajsa „Burego”, tego samego Burego ,  który odpowiada za zbrodnie w Zaleszanach. Słyszałem od pracowników IPN-u, że oddział Burego walczył  z wrogami ojczyzny, więc może warto w tej sali przypomnieć kilku z tych wrogów ojczyzny, których Bury  zamordował: Kostka Leończuka, który miał w chwili  śmierci 3 lata, Sergiusza Leończuka, który miał  w chwili śmierci rok, Nadzieję Leończuk, która miała  w chwili śmierci 2 tygodnie, Aleksego Niczyporuka  zabitego w wieku 3 lat, Annę Niczyporuk, zabitą w okresie od 1 stycznia 2020 r. do 31 grudnia 2020 r. 293 w wieku 2 lat. To są wasi bohaterowie, których pan  wynosi na piedestały, i to jest hańba, panie Szarek.   I tyle mam panu do powiedzenia. 

Maciej Konieczny
Panie Marszałku! Wysoka Izbo! Ciężko jest sobie  cenić instytucję, której przedstawiciele fantazjują  o z zrzucaniu ciebie z helikoptera. Tego życzył politykom partii Razem Wojciech Muszyński, pracownik  referatu badań naukowych IPN. Można by pomyśleć,  że nasza krytyka IPN-u wynika z osobistej niechęci  do ludzi, którzy chcą zrzucać nas z helikopterów.  I mogłoby tak być, gdyby takie faszystowskie ciągoty  pracowników IPN-u były incydentem, ale one niestety są plagą. W IPN-ie ciepłe posadki znaleźli: Mariusz Bechta, który wydawał faszystowską muzykę  i książki, Tomasz Panfil, który zasłynął twierdzeniami, że Żydom za okupacji nie było źle, Paweł Warot,  który chciał oczadzać Polskę z syfu, a tym syfem były  walczące o swoje prawa Polki. O Tomaszu Greniuchu  już padło tyle słów, że nie warto wspominać. W tym kontekście nie dziwi entuzjazm posła Bosaka, bo niewiele jest dobrych miejsc pracy w tym  kraju, na których można bezkarnie hajlować. Jednocześnie z IPN-u  wyrzucani są ostatni historycy, którzy chcą prowadzić rzetelne badania.  Taki los spotkał prof. Adama Puławskiego i dr. Mariusza Sawę. IPN nie ustaje w wysiłkach zakłamywania historii, wybielania zbrodniarzy takich jak  Rajs „Bury” i gloryfikowania hitlerowskich kolaborantów z Brygady Świętokrzyskiej, co z resztą pan,  panie prezesie, robił osobiście. IPN jest dziś groteskową karykaturą instytucji  naukowej, która zamiast prowadzić debatę o naszej  przeszłości, także trudnej, niszczy tę debatę. Jest fabryką kłamstw i brudnej totalnej propagandy. Czy  naprawdę ktoś wierzy, że tę instytucję da się uratować? Ale żeby nie było tylko źle, chciałbym podziękować IPN-owi, chciałbym podziękować ministrowi  Czarnkowi za działania na rzecz młodzieży. Róbcie  tak jeszcze przez parę lat, a Lewica będzie miała nie  30%, ale 80% poparcia wśród młodych.   

Aleksander Mrówczyński
Panie Marszałku! Szanowny Panie Prezesie! Może  na początku to nie krytyka, część haniebnych wypowiedzi. Niszczycie przeszłość. Myślę, że Polacy wam  tego nie zapomną i do władzy nigdy nie dojdziecie.  Czego wam życzę.   A teraz chciałbym, panie marszałku, wykorzystać  czas, przynajmniej 1,5 minuty, i bardzo podziękować  Instytutowi Pamięci Narodowej – Komisji Ścigania  Zbrodni przeciwko Narodowi Polskiemu za działania  w moim mieście w Chojnicach. Jest w Chojnicach Dolina Śmierci, miejsce kaźni ok. 1,5 tys. Polaków, którzy byli bestialsko rozstrzeliwani przez Niemców już  na początku wojny jesienią 1939 r. Zamordowano  wówczas ok 300 przedstawicieli chojnickiej inteligencji, działaczy społecznych, nastolatków z gimnazjum  oraz ponad 200 pensjonariuszy z  zakładu  dla umysłowo chorych. Kolejne egzekucje miały miejsce zimą 1945 r., krótko po wkroczeniu Sowietów do  Chojnic. Wówczas zamordowano i spalono szczątki  ok. 1 tys. osób, m.in. żołnierzy podziemia, którzy byli  pędzeni z Bydgoszczy. Od ubiegłego roku prace archeologiczne w Dolinie Śmierci prowadzi dr Dawid  Kobiałka, chojniczanin, który przywraca pamięć  o tych strasznych czasach. Prace w chojnickiej Dolinie Śmierci prowadzone są pod nadzorem prokuratora Tomasza Jankowskiego, naczelnika Komisji Ścigania Zbrodni przeciwko Narodowi Polskiemu. Dziękuję bardzo za państwa pracę, za waszą działalność  mającą na celu przywrócenie godności zamordowanym, pochowanym w zbiorowych mogiłach Polaków.  Pamięć o tych strasznych czasach jest bardzo ważna.  Jesteśmy winni tym wszystkim bezimiennym bohaterom, których szczątki po latach są odnajdywane,  godny pochówek i danie możliwości rodzinom modlitwy na ich grobach. Państwa działalność i prace są  bardzo ważne z punktu widzenia państwa polskiego.  Nie można zapomnieć o swoich obywatelach zamordowanych przez Niemców i Sowietów. Na koniec chcę podziękować mojemu dyrektorowi  biura Wojtkowi Rolbieckiemu, który od roku 2015,  panie prezesie, współdziała z gdańskim IPN-em. Bardzo dziękuję, panie prezesie.  

Mariusz Kałużny
Panie Marszałku! Panie Prezesie! Szanowni Państwo! Silne państwo to państwo upominające się  o prawdę.  

Adrian Zandberg
w okresie od 1 stycznia 2020 r. do 31 grudnia 2020 r. 294 I nie dziwię się, że Lewica chce zlikwidować IPN,  bo chce zlikwidować prawdę, bo  Lewica jest  z tego środowiska, które ma jeszcze wiele na sumieniu. I to całkiem niedawno, bo kilkadziesiąt lat temu.  Niektórzy z Lewicy nawet sami się szczycą, że są  komunistami. Szanowni Państwo! I stąd powstanie Instytutu  Pamięci Narodowej – Komisji Ścigania Zbrodni przeciwko Narodowi Polskiemu, bo to wpisuje się właśnie  w silne państwo, czyli w takie państwo, które prowadzi obywateli do wolności, ale też do sprawiedliwości.  To jest państwo, które potrafi rozliczyć przeszłość,  przywrócić prawdę i sprawiedliwość o tych, którzy  zginęli. Dlatego chciałbym prosić pana prezesa, cały  IPN, ale też całe nasze państwo polskie, żeby włożyć  więcej pracy i wysiłku, aby wyjaśnić sprawy związane ze śmiercią ks. Blachnickiego , ks. Stanisława Suchowolca, ks. Stefana Niedzielaka, ks. Zycha czy ks. Błaszczaka czy sprawę zbrodni katyńskiej, gdzie nie odnaleziono miejsc zbrodni oraz danych identyfikacyjnych ponad 7 tys. obywateli zamordowanych przez NKWD. Lewica niech nie zajmuje się tropieniem jakichś młodzieniaszków hajlujących, ale rozliczeniem własnego środowiska i własnej  przeszłości, bo na prawdzie możemy zbudować silne  państwo. Nie na kłamstwie.   

Janusz Kowalski
Panie Marszałku! Wysoka Izbo! Bardzo serdecznie dziękuję wszystkim pracownikom Instytutu Pamięci Narodowej za ich wielką pracę. Instytut Pamięci Narodowej to w mojej ocenie najważniejsza instytucja 30-letniej wolnej Polski, instytucja, która przywraca pamięć narodową. Jej wielkim i wspaniałym  symbolem jest m.in. postać pana prof. Krzysztofa Szwagrzyka, człowieka, który przywrócił godność badań  naukowych, przywrócił wiarę w to, że informacje  i historia o komunistycznych zbrodniach będzie ujawniona, m.in. tak jak na Opolszczyźnie, na Polanie  Śmierci, gdzie zostali zamordowani żołnierze Narodowych Sił Zbrojnych. To właśnie działalność IPN-u pokazała, że można dotrzeć do prawdy. I bardzo mnie  martwi, że dzisiaj i postkomunistyczna Lewica,  i Platforma Obywatelska, i Szymon Hołownia atakują tę bardzo ważną dla polskiego państwa instytucję.  Jeżeli nie jesteście hipokrytami Mówię to do pana  Michała Szczerby. Szuka pan antysemitów, to najpierw wyrzućcie z własnych szeregów panią poseł   Śledzińską-Katarasińską, która w 1968 r.  brała udział w brudnej kampanii antyżydowskiej.   Jeżeli nie jesteście Jeżeli walczycie o prawa człowieka, to kogo wy bronicie? Bronicie dzisiaj  ubeków, esbeków, tych właśnie ludzi, z którymi walczy IPN i przywraca godność. To są prawa człowieka.  Nosicie flagi LGBT, tu do pani poseł mówię, i chcecie  likwidować instytucję, która ujawnia informacje  o akcji Hiacynt w latach 80. ścigania ludzi ,  którzy mieli homoseksualne skłonności. Tego chcecie? Chcecie zamazać prawdę. To jest po prostu niegodne.  A bronicie ubeków i esbeków. Ile macie? Macie  30–40 lat. Nie jest wam wstyd? Nie jest wam wstyd?    

Grzegorz Gaża
Panie Marszałku! Wysoka Izbo! Panie Prezesie!  W 500 kinach w Stanach Zjednoczonych został wyświetlony film pokazujący rodzinę, która ratowała  Żydów przed śmiercią w polskim, warszawskim ZOO.  Co mnie zaskoczyło najbardziej z tej relacji po wyjściu Amerykanów z tych kin? To, że oni byli zaskoczeni, że Polacy ratowali Żydów. Oni w większości  myśleli, że to Polacy zabijali Żydów. Dlatego gratulacje dla  Instytutu Pamięci Narodowej.    Polska dzieli się na dwie historie. Tę przed IPN-em, gdzie historia była zafałszowana tak, że nawet  tutaj posłowie wierzą w tamtą historię.   Dlatego jeszcze raz życzę 100 lat, żeby ta instytucja  dalej funkcjonowała.   

Mariusz Kałużny
w okresie od 1 stycznia 2020 r. do 31 grudnia 2020 r. 295 

Norbert Kaczmarczyk
Bardzo dziękuję, panie marszałku. Panie Prezesie! Wysoka Izbo! Jeżeli chodzi o współpracę Instytutu Pamięci Narodowej i Ministerstwa  Spraw Zagranicznych, to możemy powiedzieć o umiarkowanym optymizmie, bo w sprawie fałszowania historii na przykładzie sformułowań podobnych do  zwrotu „polski obóz śmierci” w odpowiedzi na moją  interpelację MSZ pisze, że polskie placówki zagraniczne interweniowały w 2020 r. łącznie w 99 przypadkach  w 29 państwach, podczas gdy w 2019 r. odnotowano  136 interwencji w 27 państwach. Jeżeli chodzi o porównanie danych z 2019 r. z wcześniejszym okresem  sprawozdawczym, dane z placówek wskazują na spadek liczby przypadków wymagających interwencji  o 38%. W odpowiedzi na tę interpelację minister pisze  , że możemy być umiarkowanymi optymistami, więc mówienie o tym, że Instytut Pamięci Narodowej, który współpracował przy tych interwencjach  z MSZ-em, jest niepotrzebny, że trzeba go zlikwidować, jest wielkim błędem. Przywołałem państwu te  liczby, bo nie sztuką jest populistycznie mówić o tym,  że instytut powinien zostać zlikwidowany. Te liczby  pokazują, że instytut rzeczywiście działa, że ta współpraca pozwala na budowę prawdziwej narracji historycznej, polskiej narracji historycznej na arenie międzynarodowej. Za to dziękuję.  Chciałbym zapytać, jak w przyszłości będzie wyglądać ta współpraca z MSZ-em, jeżeli chodzi o kolejne odkłamywanie historii. Jak ta współpraca wyglądała dotychczas? Czy współpraca z ministerstwem,  jeżeli chodzi o tę sytuację i o przyszłe sytuacje będzie  się rozwijać? Na jakich podstawach możemy liczyć na  wzrost tych procentów, jeżeli chodzi o odkłamywanie  historii? Bardzo dziękuję.   

Wanda Nowicka
Szanowny Panie Marszałku! Wysoka Izbo! Panie  Prezesie! Mam do pana jedno pytanie. Czy pan Tomasz  Greniuch, hajlujący ONR-owiec, nadal pracuje w tej  instytucji, w IPN-ie? Proszę o odpowiedź na piśmie, bo  dochodzą głosy, że jednak nadal pracuje w IPN-ie na  stanowisku naukowym. To też prowadzi mnie do komentarza, że to jest  ogromna przykrość, że IPN, instytucja, która uzurpuje sobie prawo do bycia instytucją naukową, wydaje ogromne pieniądze na tworzenie polityki historycznej opartej w dużej mierze na manipulacji, przekłamywaniu naszej historii i szkodzeniu współczesnej  wizji Polski.   Dlatego też naprawdę przyłączam się do tych głosów, które mówią, że dobrze, że pan już odchodzi.  Pytanie, kto zajmie pana stanowisko. Mam nadzieję,  że to będzie osoba o innym formacie. Dziękuję bardzo.    

Kamila Gasiuk-Pihowicz
Dziękuję bardzo. Szanowni Państwo! Instytut Pamięci Narodowej  pod rządami PiS zmienia się po prostu w instytut  promowania narodowców. Afera z powołaniem na  szefa wrocławskiego oddziału IPN-u pana Tomasza  Greniucha, człowieka, który był kiedyś jednym z liderów ONR, to jest jakiś nieprawdopodobny skandal.  Ale nie dajmy sobie wmówić, że Greniuch na tak eksponowanym stanowisku to jest przypadek. To nie jest  przypadek. To jest zgniły owoc flirtu PiS ze skrajnymi nacjonalistami, który trwa od lat.  To pan powołał Greniucha. Dlatego dziś kieruję  do pana pytanie: Czy ma pan świadomość, że powołanie na szefa wrocławskiego oddziału IPN-u człowieka, który kiedyś nie widział nic złego w hajlowaniu, to było jak naplucie w twarz wszystkim żołnierzom Armii Krajowej, którzy ginęli właśnie z rąk hajlujących zbrodniarzy? To było okazanie pogardy dla  cierpienia wszystkich ofiar Holokaustu, które ginęły  właśnie z rąk hajlujących zbrodniarzy.  Nie  jestem w stanie nawet sobie wyobrazić tego, co muszą  czuć członkowie rodzin tych wszystkich, którzy stracili życie zamordowani przez tych, który hajlowali  w latach II wojny światowej. Co oni muszą czuć, słysząc, że taki Greniuch został zatrudniony, a potem  pełnił funkcję szefa oddziału IPN. To pan za to odpowiada.  Afera z Greniuchem trwała zaledwie kilkanaście  dni, ale jej druzgocące dla Polski skutki trzeba będzie  naprawiać przez długie lata. Polska polityka historyczna tworzona przez PiS i jego ludzi to jest to, co  doprowadziło po raz kolejny do kompromitacji naszego kraju na świecie.  w okresie od 1 stycznia 2020 r. do 31 grudnia 2020 r. 296 

Paweł Lisiecki
Panie Marszałku! Panie Prezesie! Wysoka Izbo!  Jeżeli są na tej sali osoby, którym tak żal pracowników Urzędu Bezpieczeństwa i innych pracowników  służb bezpieczeństwa, że nie będą oni mieli za co żyć,  to niech same zrzucą się ze swoich uposażeń poselskich na te osoby. Bo niemoralne jest to, aby ofiary  albo ich dzieci płaciły na wysokie emerytury tych,  którzy byli oprawcami i katami, zwłaszcza że często  te ofiary umierały w biedzie, podczas gdy ich oprawcy byli chowani na Powązkach z honorami.    W PRL-u było wielu bitych przez aparat bezpieczeństwa. Bito pięściami, prętami, kopano. Byli tacy,  których sadzano na nodze od krzesła, którym wyrywano paznokcie. Rodzimi komuniści doprowadzili do  śmierci ok. 50 tys. Polaków. Gdyby nie było w Polsce  komunizmu, PZPR-u, UB, okupacji niemieckiej i okupacji sowieckiej, nie byłby potrzebny Instytut Pamięci Narodowej.   Dlaczego niektórzy są dzisiaj przeciwni istnieniu  IPN-u? Dlatego że IPN prowadzi badania nad zbrodniami przeciwko Polakom, zbrodniami dokonanymi  przez komunistów i ich zbrodnicze służby.  Panie Prezesie! Jak długo jeszcze w polskich miastach będą upamiętniani komunistyczni zbrodniarze? Dziękuję bardzo.   

Katarzyna Lubnauer
Panie i Panowie Posłowie! Chciałam spytać, jak  to się mogło stać, że w instytucji, na której stronie  internetowej możemy przeczytać: Holokaust. Pamięć  to za mało. Holokaust ma szczególne znaczenie także  dla nas, Polaków. W większości dokonał się na ziemiach polskich i dotyczył polskich obywateli. Na skutek zbrodniczego planu, który narodził się w Niemczech rządzonych przez partię Adolfa Hitlera i był  przez to państwo realizowany, zamordowano 6 mln  Żydów z całej Europy. Ok. 3 mln wśród nich to obywatele polscy, 2 mln to dzieci Jak to się mogło stać,  że w tej instytucji Tomasz Greniuch – były działacz  ONR, człowiek, którego możemy zobaczyć na zdjęciach hajlującego, został pełniącym obowiązki dyrektora wrocławskiego oddziału IPN? Słyszałam, że za czasów PiS-u mieliśmy skończyć  z polityką wstydu. Zamiast tego mieliśmy wstyd na  cały świat.   

Adam Szłapka
Panie Marszałku! Wysoka Izbo! Panie Prezesie!  Z instytucji badawczej, edukacyjnej, która całkiem  nieźle działała przez lata, zrobił pan instytucję propagandową. Ma pan na koncie bardzo wiele zasług,  jeżeli chodzi o zrobienie tej instytucji propagandową,  i bardzo wiele zaniechań. Jednym z tych zaniechań  było to, że pan, że Instytut Pamięci Narodowej milczał, kiedy politycy Solidarnej Polski z Patrykiem  Jakim na czele przygotowali skandaliczną ustawę  o IPN, której skutkiem było to, że najwięcej razy na  świecie w historii wyszukiwań w Internecie pojawiło  się hasło „polski obóz śmierci”. Tamta ustawa, przygotowana przez Partyka Jakiego i polityków Solidarnej Polski, bardzo mocno utrwaliła ten błędny stereotyp, a pan wtedy milczał.  Panie Prezesie! Prawda nie leży pośrodku, prawda nie leży tam, gdzie życzą sobie tego rządzący.  Prawda historyczna nie jest taka, jaka akurat pasuje jakiemuś narodowi.  Prawda leży tam,  gdzie leży. Prawda jest zawsze jedna. I tego dotyczy  zadanie IPN.  Ale mam jeszcze do pana konkretne pytanie. W ciągu ostatnich 5 lat doszło do zdewastowania wielu  nekropolii ukraińskich na Podkarpaciu i na Lubelszczyźnie, chodzi o polskich obywateli. Co w tej sprawie zrobił IPN? Czy jakoś zareagował w tej sprawie?  Bardzo dziękuję.  

Artur Łącki
Panie Prezesie! Dopisałem się do listy na końcu,  kiedy usłyszałem to, co mówili posłowie z PiS. Chciałbym spytać pana Właściwie to retoryczne pytanie.  IPN powstał po to, żeby stanąć w prawdzie, żeby powiedzieć prawdę o Polakach. I bardzo dobrze, taka  instytucja jest potrzebna. Ale teraz cofnijmy się do czasów II wojny światowej.  Niemcy – i każdy z nas się tu zgodzi – faszystowskie chciały wymordować cały naród żydowski. Zabiły  6 mln Żydów, obywateli polskich, obywateli całej Europy, dzieci, starców, wszystkich. 6 mln. Co teraz?  I teraz okazuje się, że Niemcy mają bardzo dobre  stosunki z Izraelem. Dlaczego? Dlatego, że potrafiły  przyjąć to na klatę.    Niemcy potrafili powiedzieć: tak, zrobiliśmy to,  byliśmy niegodziwi, byliśmy faszystami, byliśmy hitlerowcami. Przyjmujemy to na klatę. A co my robimy? My mówimy: zaraz, my mamy tylko bohaterów,  nikogo więcej.    Człowiek, który nie jest w stanie powiedzieć o swoich słabościach, o swoich zbrodniach, jest tchórzliwym  człowiekiem. Jeśli nadal będzie pan tak prowadził tę  instytucję, to nikt nie będzie chciał z Polakami rozmawiać. Już teraz w Izraelu patrzą na nas jak na  czarnego zwierza. A dlaczego na nas? Dlatego, że wy  nie potraficie wziąć tego na klatę i powiedzieć: tak,  Polacy nie zawsze byli bohaterami. Polacy byli też  zbrodniarzami.      Ja potrafię to powiedzieć. Wy nie potraficie tego  powiedzieć.   A tym, którzy o tym nie mówią, powiem: patrzcie,  oto mądrość narodu polskiego, tak jak w przysłowiu:  Głupich nie sieją, sami się rodzą.   w okresie od 1 stycznia 2020 r. do 31 grudnia 2020 r.  kom badań naukowych. To jest praca Instytutu Pamięci Narodowej. Państwo nam zarzucają działalność propagandową. Tu jest 70 stron, kilkaset publikacji, artykułów,  książek pracowników Instytutu Pamięci Narodowej.  Proszę znaleźć tam takie treści. Państwo obrażają  ponad 2 tys. pracowników Instytutu Pamięci Narodowej, zarzucając im poglądy, których państwo nie  znajdziecie w ani jednej publikacji, na ani jednej wystawie Instytutu Pamięci Narodowej. Szanowni Państwo! Kolejna kwestia dotyczy współpracy i aktywności Instytutu Pamięci Narodowej  w wymiarze międzynarodowym. Współpracujemy  z Ministerstwem Spraw Zagranicznych. To dzięki  niemu nasze treści docierają do instytutów polskich  na całym świecie, do placówek dyplomatycznych.  Współpracujemy ze Wspólnotą Polską, na bieżąco wysyłany jest newsletter. Reagujemy na wszystkie przypadki kłamstw pojawiających się w mediach za granicą. Zresztą w tym sprawozdaniu jest zawarty osobny rozdział poświęcony deformacjom. Szanowni Państwo! Pojawiały się tutaj oskarżenia pod adresem Instytutu Pamięci Narodowej o gloryfikację pewnych niegodnych działań w czasie okupacji niemieckiej i działań uderzających w ludność  cywilną. Polecam panu posłowi książkę na temat  Rajsa „Burego” wydaną przez Instytut Pamięci Narodowej, książkę naukową. Czy znajdzie pan w tej  publikacji naukowej, bo w ten sposób prowadzimy  dyskusję, jakąkolwiek akceptację jego działań dotyczących mordów na ludności cywilnej? Szanowni Państwo! Kolejna kwestia dotyczy odpowiedzialności Instytutu Pamięci Narodowej i oskarżenia Instytutu Pamięci Narodowej o dwie kwestie:  z jednej strony o odbieranie funkcjonariuszom komunistycznego aparatu bezpieczeństwa emerytur, z drugiej strony o niszczenie pomników. Szanowni państwo, Instytut Pamięci Narodowej jest instytucją,  która wykonuje ustawy, ponieważ w naszych archiwach znajdują się dokumenty ilustrujące przebieg  służby funkcjonariuszy aparatu bezpieczeństwa.    Inna instytucja na podstawie państwa ustaw ogranicza świadczenia funkcjonariuszom aparatu bezpieczeństwa. Chcę tylko jedną rzecz zauważyć, proszę państwa.  Jedną z form aktywności prezesa Instytutu Pamięci  Narodowej jest wręczanie Krzyża Wolności i Solidarności, odznaczenia przyznawanego przez pana prezydenta Rzeczypospolitej Polskiej tym wszystkim,  którym zawdzięczamy zmagania o wolną Polskę  w latach 1956–1989. Zapraszam państwa posłów  z Lewicy, którzy charakteryzują się taką wrażliwością społeczną, żeby może spotkali się z tymi ludźmi,  którzy za lata represji, za wyrzucanie z pracy, za to,  że szykanowani byli oni i całe ich rodziny Oni dzisiaj żyją bardzo ubogo. Ten Krzyż Wolności i Solidarności jest dla nich jedynym wyrazem uznania przez  państwo polskie. Natomiast ci, którzy ich gnębili,  są właścicielami firm, właścicielami wielkich majątków. To ograniczenie emerytur jest elementarnym  i skromnym wyrazem sprawiedliwości ze strony państwa polskiego. Kolejna kwestia to niszczenie pomników. Szanowni państwo, to jest również prawo ustanowione przez  was – ustawa o dekomunizacji przestrzeni publicznej.  Instytut Pamięci Narodowej wydaje opinię na ten  temat. Tutaj jeden z państwa posłów powiedział  o przypadkach niszczenia pomników ludności ukraińskiej w Polsce południowo-wschodniej. Proszę o konkretne przykłady. Tak samo, proszę państwa, kwestia opieki nad  grobami w Bydgoszczy. Odpowiem na to pytanie na  piśmie. Proszę państwa, to jest również kolejne zadanie nałożone w 2019 r. na Instytut Pamięci Narodowej. My zajmujemy się opieką nad grobami weteranów naszych zmagań o niepodległość. Właśnie na  Górnym Śląsku jest duża aktywność Instytutu Pamięci Narodowej, jeśli chodzi o opiekę nad grobami  powstańców śląskich. Tu był zarzut, jeśli chodzi o wydanie pierwszej  naukowej biografii Henryka Sławika, że do opowieści  o tej Polsce nie jest potrzebny Instytut Pamięci Narodowej. Otóż chcę przypomnieć, że jeszcze nikt nie  słyszał o Henryku Sławiku, gdy katowicki oddział  Instytutu Pamięci Narodowej swój przystanek historia nazwał imieniem Henryka Sławika na długo  wcześniej, nim władze województwa śląskiego przyjęły taką uchwałę. A potem było wiele naszych działań, bo pytano wtedy: Kto to jest Henryk Sławik?  Dzisiaj Henryk Sławik ma ławeczkę w Budapeszcie,  ławeczkę w Warszawie. To wieloletnia organiczna  praca Instytutu Pamięci Narodowej: spotkania z nauczycielami, warsztaty, konkursy dla uczniów. My  nie jesteśmy, szanowni państwo Było pytanie o Wincentego Witosa. Proszę spojrzeć na naszą aktywność w 2018 r. Wincenty Witos,  jeden z ojców niepodległości – imponujący album.  Zawsze Instytut Pamięci Narodowej podkreślał znaczenie ruchu ludowego, znaczenie Wincentego Witosa. Nasza wystawa, nasze działania, publikacje  o Polskim Stronnictwie Ludowym z lat 1944–1947  – to dzisiaj nasza aktywność edukacyjna, która trafiła do każdej szkoły. Informacje o działaniach polskiej wsi na rzecz wolnej, niepodległej Polski, od  Polskiego Stronnictwa Ludowego do Niezależnego  Samorządnego Związku Zawodowego Rolników Indywidualnych – to jest aktywność Instytutu Pamięci Narodowej. Szanowni Państwo! Padły ze strony państwa  skandaliczne słowa, że instytut promuje brunatną  ideologię. To obraża 2,5 tys. pracowników Instytutu  Pamięci Narodowej. Ale my jesteśmy uodpornieni na  to, bo od samego początku działalności Instytutu  Pamięci Narodowej pojawia się ten postulat dotyczący likwidacji instytutu. Instytutu Pamięci Narodowej, jak słusznie któryś z posłów tutaj powiedział, nie  da się zlikwidować, bo te 3 tys. naukowych książek,  Prezes Instytutu Pamięci Narodowej   – Komisji Ścigania Zbrodni   przeciwko Narodowi Polskiemu   Jarosław Szarekw okresie od 1 stycznia 2020 r. do 31 grudnia 2020 r.  które wydaliśmy, te setki wystaw – tylko w ubiegłym roku ponad 50 nowych wystaw – filmy, warsztaty, międzynarodowe konferencje, nasi bohaterowie wydobyci z grobów, godnie pogrzebani, potężna Zapraszałem państwa, członków komisji, do  odwiedzin w archiwum, żeby państwo zobaczyli,  jaką archiwum wykonuje pracę , o której  państwo w ogóle nie wiedzą. Ale i na całym świecie  nasi archiwiści pracują nad dokumentacją, nad gromadzeniem zbiorów. Szanowni Państwo! Podejmowałem setki decyzji  personalnych. Instytut Pamięci Narodowej ostatnich  5 lat to tysiące podejmowanych inicjatyw. Państwo  na podstawie jednej decyzji personalnej, na podstawie kilku kwestii, nie zawsze prawdziwych, kreują  obraz Instytutu Pamięci Narodowej. Ale jest jeszcze  coś: są jeszcze Polacy, jest opinia publiczna. W czasie  tych 5 lat zawsze podkreślałem, że pamięć narodu to  suma tych lokalnych pamięci, dlatego pamiętaliśmy  o powstaniach śląskich, pamiętaliśmy o zbrodni pomorskiej. To była ta prezesura ostatnich 5 lat: wyjście zza biurek, aktywność społeczna, upamiętnianie  ludzi, którym zawdzięczamy wolność. Szanowni Państwo! Przepraszam, patrzę na państwa z Lewicy, bo z tej strony było najwięcej zarzutów, najwięcej krytyki i obrażania pracowników Instytutu Pamięci Narodowej. Proszę spojrzeć na publikacje z ubiegłego roku poświęcone niepodległościowej działalności lewicy, Polskiego Stronnictwa Ludowego, Kazimierza Pużaka, niepodległościowej tradycji lewicy. Natomiast będziemy bezkompromisowi, bo  do tego zobowiązuje nas również ustawa o Instytucie  Pamięci Narodowej – do bezkompromisowego stosunku do spuścizny totalitarnej, czy to jest brunatny  totalitaryzm, czy to jest totalitaryzm czerwony. Jeszcze jedna kwestia, szanowni państwo z Lewicy, z Koalicji Obywatelskiej. W państwa szeregach  też są działacze opozycji, z którymi się spotykamy  i których upamiętniamy. Oni rozumieją potrzebę istnienia Instytutu Pamięci Narodowej, doceniają naszą  działalność. Jesteśmy instytucją państwa polskiego.  Nie jesteśmy instytucją jednego czy drugiego obozu  politycznego. Upamiętniamy wszystkich, którym zawdzięczamy niepodległą Polskę, bo do tego jesteśmy  zobowiązani. Proszę sobie przeczytać preambułę konstytucji. Co tam jest napisane na temat naszego  1000-letniego dziedzictwa, również dziedzictwa chrześcijańskiego? Że jesteśmy zobowiązani do pamięci.  I to robi Instytut Pamięci Narodowej.  Pan dr Karol Nawrocki. Szanowni państwo, przed  5 laty, gdy zostałem prezesem Instytutu Pamięci Narodowej, pan dr Karol Nawrocki był naczelnikiem  biura edukacji narodowej w Gdańsku, wieloletnim  pracownikiem Instytutu Pamięci Narodowej. Przed  5 laty zaproponowałem panu dr. Nawrockiemu stanowisko kierownicze w Centrali Instytutu Pamięci  Narodowej, znając jego dorobek, ale on wtedy równolegle ze strony ministerstwa kultury narodowej  otrzymał propozycję kierowania Muzeum II Wojny  Światowej. Wybrał tamtą propozycję. Źle się stało dla  Instytutu Pamięci Narodowej, dobrze się stało dla  Polski, że przez 5 lat kierował tą instytucją. Po osiągnięciu wieku emerytalnego, po odejściu na emeryturę jednego z wiceprezesów zaproponowałem panu  dr. Karolowi Nawrockiemu podjęcie pracy jako wiceprezes Instytutu Pamięci Narodowej, bo rzeczywiście, szanowni państwo, aktywność instytutu  w wielu obszarach w tym momencie, wobec tego, co  słyszymy poza granicami Polski, wobec tych licznych kłamstw, przeinaczeń o tym, jak wyglądała  okupacja w Polsce, wymaga wzmocnienia. Stąd moja  propozycja, żeby połączyć siły Instytutu Pamięci Narodowej i Muzeum II Wojny Światowej. Zresztą pan  dr Karol Nawrocki już kieruje takim projektem  „Szlak nadziei”.  

Adrian Zandberg
W trybie sprostowania, bo wiele rzeczy można by  prostować. Ale będą trzy.  Pierwsza sprawa. Mówi pan, że nie wybielacie  Rajsa „Burego”. To znaczy, że nie wie pan, co robi  pańska instytucja, nie wie pan, co robi IPN w Białymstoku, nie wie pan m.in. o przygotowywanych na  ten rok obchodach pod Gajrowskimi, gdzie pracownicy pana instytutu będą brali udział w budowaniu  tego ponurego kultu zbrodniarza. Druga sprawa. Nie ma nic bardziej żałosnego niż  nieumiejętność przyznania się do tego, co się zrobiło.  Nie odpowiedział nam pan na pytanie, dlaczego oddawał pan hołd zbrodniarzowi i mordercy dzieci „Wołyniakowi”.  Trzecia sprawa, ostatnia. Niech pan sobie, panie  prezesie, nie wyciera ust Kazimierzem Pużakiem czy  Zygmuntem Zarembą  i niech pan nie stawia ich w jednym szeregu  z faszystami z NSZ, których kult pan uprawia.  A wie pan, dlaczego nie powinien pan tego robić?  Niech pan przeczyta sobie, co Zygmunt Zaremba po  procesie Kasznicy napisał o eneszetowcach. Jeśli pan  nie wie, to panu zacytuję. Zacytuję panu.     NSZ, tak samo jak komuniści i z podobnych powodów, został postawiony poza nawias Polski podziemnej. Polska podziemna przyjęła zasady demokracji i postępu społecznego i położyła je jako fundament  niepodległości   a NSZ wyznawał ideologię faszystowską, wrogą  demokracji. Drogi panie  To jest sprostowanie, proszę pana. To jest sprostowanie, ponieważ pan prezes Szarek powiedział,  drogi panie pośle, że przywódcy niepodległościowej  Lewicy   Kazimierz Pużak i Zygmunt Zaremba mogą być  stawiani w jednym szeregu ze zbrodniarzami i mordercami dzieci, których pan broni. Otóż nie mogą i nie  będą.   

Anna Milczanowska
Panie Marszałku! Wysoka Izbo! Panie Profesorze!  Bardzo pana przepraszam w imieniu moich kolegów  z klubu Zjednoczonej Prawicy za to, co pan dzisiaj  usłyszał, za to, co usłyszeli pracownicy Instytutu Pamięci Narodowej, którym należą się ogromne podziękowania. Słowa ataku i agresji skierowane przez  niektórych posłów w stronę profesora, naukowca, historyka z pasją, autora kilkudziesięciu książek, opra-w okresie od 1 stycznia 2020 r. do 31 grudnia 2020 r.  cowań naukowych – proszę państwa, to nie przystoi.  Nie w ten sposób.  Instytut Pamięci Narodowej jest jedną z niewielu  instytucji, które powstały po 1989 r., jest nieobciążony dziedzictwem PRL-u. Zaczęli pracować tam ludzie, którzy byli wolni od odpowiedzialności za reżim  komunistyczny, i wiem, że również za sprawą pana  prof. Szarka wiele takich osób zostało do Instytutu  Pamięci Narodowej przyjętych przez ostatnie 5 lat. Ponadto Instytut Pamięci Narodowej jako instytucja państwowa realizuje zadania, których nie jest  w stanie udźwignąć żadna uczelnia czy akademia.  A tu wielu z was co chciałoby zrobić? Zlikwidować.  Żadna uczelnia czy akademia. To są np. recenzje dotyczące kłamliwych publikacji pseudohistorycznych o Holokauście, polskich obozach koncentracyjnych, a państwo często na autorów tych publikacji się powołujecie – nie będę ich nazwisk wymieniać, bo wstyd nawet mówić z mównicy sejmowej o takich autorach,  którzy niszczą prawdę historyczną naszej ojczyzny. Rola Instytutu Pamięci Narodowej od początku  polegała przede wszystkim na uświadamianiu, że nie  można być demokratycznym społeczeństwem i narodem rządzonym według reguł instytucji demokratycznych, jeżeli sami nie będziemy rozumieli swojej  przeszłości. Jeżeli nie przetnie się, a już sporo się  udało, zależności, które III RP odziedziczyła po  PRL-u z jego totalitarnego charakteru, a był tego  ogrom. Nie byłoby wolnych, demokratycznych wyborów, gdyby społeczeństwo nie znało rzeczywistych  życiorysów kandydatów, którzy pretendują do funkcji  radnego, posła lub innego polityka.  Wiadomo, że osoby i wielkie lobby, również na tej  sali  Proszę pani, ja nie krzyczę.   Również zgromadzone wielkie lobby tutaj na tej  sali pochodzące z PZPR czy też z innych służb albo  w jakiś inny sposób uwikłane w PRL-owską przeszłość, są oczywiście za tym, żeby Instytut Pamięci  Narodowej zlikwidować, bo państwo nie chcecie znać  prawdy historycznej, nie chcecie zapoznać się z tymi  faktami, które latami gromadzą pracownicy Instytutu Pamięci Narodowej i są one dostępne dla nas  wszystkich. Jesteśmy narodem ludzi wolnych, zdolnych podtrzymywać autentyczny ustrój demokratyczny. Po czasach totalitaryzmu taka instytucja bardzo  była i jest potrzebna. Jeszcze raz o to pytałam Lewicę na posiedzeniu  komisji sprawiedliwości, czy Lewica zasugerowałaby  Izraelowi zlikwidowanie instytutu Jad Waszem, jakże ważnego – ja uważam, że jest bardzo ważny – bo  jest kosztowny i niepotrzebny. Proszę państwa, Instytut Pamięci Narodowej pełni podobną rolę jak  instytut Jad Waszem. Jeszcze jedno – niektórzy z was powoływali się na  „Gazetę Wyborczą”, która oczywiście jest od samego  początku przeciwna lustracji. Wiemy, że szef gazety  jest bratem człowieka nieuchwytnego, odpowiedzialnego za kilkadziesiąt zbrodni komunistycznych, który niewinnych ludzi, działających zwłaszcza w niepodległym podziemiu, skazywał na karę śmierci, na  dożywocie – mówię o Stefanie Michniku. Proszę państwa, to wasi koledzy powoływali się na „Gazetę Wyborczą”. Pan prof. Jarosław Szarek jest autorem m.in.  takiej książki „Czy ktoś przebije ten mur?” o sprawie Stanisława Pyjasa. Nikt inny, tylko niejaki redaktor Maleszka, pracował w „Gazecie Wyborczej”,  przyjaciel śp. Stanisława Pyjasa, który – jak się  okazało – był tajnym współpracownikiem i robił wiele złego, donosił na swojego przyjaciela i innych swoich kumpli.  Proszę państwa, myślę, że warto zmienić tę narrację, bo w prawdzie historycznej, która jest przekłamywana, zakłamywana przez wiele krajów na świecie, w naszej polskiej prawdzie historycznej Zależy  na tym Niemcom, którzy się wybielają w fantastyczny sposób, produkując takie a nie inne filmy, w książkach do historii ciągle pisząc o polskich obozach koncentracyjnych. Chodzi też o inne kraje, których nie  będę tutaj wymieniała. Wszyscy powinniśmy stanąć  jak jeden mąż, żeby bronić tego, co robi Instytut  Pamięci Narodowej, żeby bronić polskiej prawdy historycznej, bo w oparciu o nią naprawdę jesteśmy  w stanie wykształcić, wychować pokolenia przyszłych Polaków patriotów.   

Krzysztof Bosak
Dziękuję.  Panie Marszałku! Poseł Konieczny był uprzejmy  mnie wymienić, powiedzieć, że ekscytowałem się wystąpieniem prof. Szarka czy pracą IPN-u. Pragnę  więc sprostować, że wygłosiłem cały szereg uwag  krytycznych do pracy IPN-u, do przedstawionego raportu. Natomiast odniosę się jeszcze krótko do tego,  co powiedział poseł Zandberg. Panie pośle, pan nie  musi lubić Narodowych Sił Zbrojnych ani pan nie  musi lubić idei narodowych i katolickich, które stały  za powstaniem tej formacji. Natomiast to, że znalazł  pan jakiegoś jednego historyka czy publicystę, któ

Anna Milczanowska
oraz uwagi o stanie przestrzegania praw dziecka w Polsce  remu się to kojarzy z faszyzmem czy który nazwał to  faszyzmem  Tak, wie pan doskonale, że podziemie było bardzo  silnie skonfliktowane wewnętrznie. Proszę uczyć się  klasy od historyków, którzy mimo swoich sympatii  np. narodowych czy katolickich nie szkalują różnymi  obelgami ideologicznymi tych, którzy mieli poglądy  np. socjalistyczne i walczyli z okupantem niemieckim  albo z Sowietami. Proszę spróbować jednak odnieść  się z klasą do wszystkich formacji, które walczyły  w podziemiu. Zresztą socjaliści dobrze wiedzą, co to  znaczy nie być demokratami, wielu z nich tworzyło  rządy dyktatorskie przed wojną i reżim totalitarny  po wojnie, więc zarzut z pańskiej strony, że ktoś tam  nie utożsamiał się z demokracją, brzmi cokolwiek  śmiesznie. Siedzi pan w ławach Lewicy, działał pan  w organizacjach socjalistycznych. Wiemy, że wiele  osób jest tam na bakier z demokracją. Dziękuję.   

Krzysztof Bosak
oraz uwagi o stanie przestrzegania praw dziecka w Polsce  ka z prawa naturalnego, jest jego podstawową częścią. I to się w zeszłym roku wydarzyło. Prawo do  życia jest nareszcie chronione w Polsce tak, jak powinno być.  Rzecznik praw dziecka w 2020 r. prowadził działalność przy pomocy Biura Rzecznika Praw Dziecka.  W zespole spraw sądowych i rodzinnych najczęstsze  sprawy dotyczyły wychowania w rodzinie, w tym  również przez oboje rodziców, dotyczyły też sporów,  rozwodów, rozstań, ochrony życia i zdrowia, warunków socjalnych, prawa do nauki i ochrony przed przemocą. W ramach działalności Zespołu Spraw Rodzinnych i Nieletnich podejmowane były również działania specjalne ze względu na pandemię COVID.  W 2020 r. przypisany do tego zespołu dziecięcy  telefon zaufania został uruchomiony na całą dobę.  Jest to pierwszy państwowy, działający całą dobę,  można powiedzieć, specjalistyczny telefon wsparcia.  W samym tylko grudniu było ponad 8 tys. połączeń  telefonicznych i czatów internetowych. To narzędzie  okazało się bardzo potrzebne dla dzieci i młodzieży  i dzięki temu telefonowi uratowaliśmy niejedno życie,  bo dzieci zaufały, dzwoniły i dało się je uratować w tym  trudnym czasie. O tym będzie jeszcze za chwilę.  W obszarze edukacji i wychowania, tak jak sygnalizowałem, dzieci miały najtrudniejszy okres w swojej  edukacji. Rok 2019 – pamiętamy wiosnę, gdy przez  trzy tygodnie dzieci były całkowicie pozbawione nauki. Prawa do nauki – prawa zagwarantowanego  w konstytucji. Natomiast w roku 2020 i teraz, do  roku 2021, prawo to zostało bardzo ograniczone.  Były w zespole edukacji podejmowane postępowania dyscyplinarne – prawie tysiąc spraw, sprawy dzieci przebywających w instytucjonalnej pieczy zastępczej. Interwencje z zakresu funkcjonowania szkół,  przedszkoli, urzędów. Jednak przede wszystkim zgłoszenia dotyczyły różnych form wsparcia dzieci i młodzieży w edukacji zdalnej, bo ona była podstawowym  tematem nie tylko naszych dyskusji tutaj, w parlamencie, ale przede wszystkim tych wszystkich, którzy zajmują się dziećmi.  Rodzice poznali, jak wielki wkład pracy jest wymagany przez nauczycieli i pedagogów, nauczyciele  i pedagodzy zrozumieli również, jak wielka jest pomoc rodziców w edukacji. I dzieci – co wynika również z badania, które było przeprowadzone w grudniu przez moje biuro, o czym byśmy pewnie jeszcze  dwa lata temu nie mówili tak głośno – zatęskniły za  szkołą, za spotkaniem z rówieśnikami, za spotkaniem z nauczycielem, za tym, żeby nauczyciel pedagog w sposób znakomity mógł tę wiedzę przekazać.  I tych spraw w zespole edukacji było w ubiegłym roku  najwięcej.  Sprawy socjalne, społeczne i administracyjne,  również zdrowotne – bardzo skomplikowane stany  faktyczne, ale również dotyczące pomocy konkretnym dzieciom, szczególnie w pierwszym okresie pandemii, gdy szpitale były zamknięte i dzieci były odseparowane od rodziców, zwłaszcza te najmłodsze.  Bardzo istotny element wsparcia dziecka, można  powiedzieć, element leczenia to obecność rodziców.  I to prawo było wielokrotnie, z uwagi na inne, ważniejsze prawa, takie jak prawo do życia i zdrowia innych, ograniczane. W tym zakresie było bardzo wiele moich interwencji. Były sprawy dotyczące świadczeń socjalnych. Pragnę przypomnieć, że w marcu, gdy wprowadzony  został pierwszy lockdown, to wystąpienie rzecznika  praw dziecka dotyczące świadczeń opiekuńczych spowodowało, że po kilku tygodniach Wysoka Izba  uchwaliła przepisy przyznające świadczenia dla rodziców najmłodszych dzieci i części dzieci starszych,  szczególnie tych z niepełnosprawnościami.  Kolejna sprawa dotycząca     

Sprawozdawca
Pani Marszałek! Wysoka Izbo! Mam zaszczyt  przedstawić sprawozdanie Komisji Edukacji, Nauki  i Młodzieży oraz Komisji Polityki Społecznej i Rodziny w sprawie informacji o działalności rzecznika  praw dziecka oraz uwag o stanie przestrzegania praw  dziecka w Polsce, druk nr 1104. 

Sławomir Skwarek
Pani Marszałek! Wysoki Sejmie! Mam zaszczyt  przedstawić stanowisko Klubu Parlamentarnego  Prawo i Sprawiedliwość w sprawie informacji o działalności rzecznika praw dziecka za rok 2020 wraz  z uwagami o przestrzeganiu praw dziecka w Polsce.  Informacja zawarta jest w druku nr 1104. Rzecznik praw dziecka ma za zadanie stać na  straży praw dziecka określonych w konstytucji, Konwencji o prawach dziecka i innych przepisach prawa,  w poszanowaniu odpowiedzialności, praw i obowiązków rodziców. Jest też konstytucyjnym organem kontroli. Jak wielokrotnie podkreślał pan Mikołaj Pawlak pełniący służbę rzecznika praw dziecka, dzieckiem jest każda istota ludzka od poczęcia do osiągnięcia pełnoletności. Najważniejszym prawem człowieka jest prawo do życia, dlatego wyrażam głęboki  szacunek, uznanie, zadowolenie, że podsumowanie  rocznej działalności rozpoczyna się przytoczeniem  pełnego stanowiska rzecznika wyrażonego w przedmiotowej sprawie przed Trybunałem Konstytucyjnym. Rzecznik jest zgodnie z polskim prawem za  prawem do życia.  Informacja o działalności jest dokumentem pokazującym w sposób merytoryczny, rzeczowy działalność na przestrzeni całego roku. Rok ów był rokiem  nadzwyczajnym ze względu na pandemię, związane  z nią było ograniczenia, które w szczególności dotknęły najmłodsze pokolenie. Na kartach informacji  w siedmiu rozdziałach została ukazana codzienna  benedyktyńska praca rzecznika i jego współpracowników. Pozwolę sobie przytoczyć kilka liczb. W zakresie spraw rodzinnych, karnych nieletnich rzecznik  prowadził 1971 nowych spraw i 1610 z lat poprzednich. Działalność telefonu zaufania została opisana bardzo krótko, stanowi jednak istotną część  działalności. W odpowiedzi na pojawiające się wnioski o potrzebie wsparcia dzieci i młodzieży w okresie  pandemii rzecznik podjął decyzję o uruchomieniu  telefonu zaufania i czatu internetowego czynnego  przez całą dobę. Od 7 grudnia do końca roku odbyło  się kilka tysięcy rozmów dzieci z prawnikami, psychologami, pedagogami. Wśród nich były trzy interwencje, które bezpośrednio przyczyniły się do uratowania życia i zdrowia, oraz dwie, które pilnie wymagały sprawdzenia sytuacji opiekuńczo-wychowawczej  dziecka. Nawet dla jednego telefonu skutecznie ratującego życie warto było podjąć taką działalność. Niestety z informacji przekazanej na posiedzeniu komisji dowiedzieliśmy się, że tylko Telewizja Polska wsparła kampanię informacyjną telefonu zaufania i czatu  internetowego.   W sprawach edukacji i wychowania wiodącą działalnością rzecznika były interwencje. Dotyczyły one  funkcjonowania żłobków i innych miejsc opieki nad  dziećmi, przedszkoli i szkół, oraz m.in. postępowań  dyscyplinarnych wobec nauczycieli. Zespół Spraw Społecznych prowadził łącznie aż 1372 sprawy. Wiele  z nich związanych było, co wydaje się oczywiste,  z szeroko pojętą ochroną zdrowia. W zespole dostrzeżono problemy rodzin, w których wychowuje się jedno lub więcej dzieci z niepełnosprawnością. Stanowiły one tylko, a może aż, 12% wszystkich spraw.  Z różnych względów istotna jest działalność rzecznika w sprawach z aspektem międzynarodowym, których zgłoszono 402. Rzecznik, podobnie jak w ubiegłych latach, patronował wielu inicjatywom oraz brał  udział w wielu inicjatywach dotyczących dzieci i ich  praw. Pomimo pandemii rzecznik odbył ponad 40 spotkań. Informacja pokazała dobitnie różnorodność  działań podejmowanych przez rzecznika, nakierowanych zawsze na dobro dziecka i ochronę jego praw. Część druga dotyczy uwag o stanie przestrzegania  praw dziecka. Rozpoczyna ją krótka, opisowa diagno-oraz uwagi o stanie przestrzegania praw dziecka w Polsce  za. Pozwolę sobie zwrócić uwagę tylko na wybrane,  wskazane problemy, obszary, które stanowią wezwanie do pracy dla nas wszystkich na kolejne lata. Po  pierwsze, nauka zdalna, izolacja młodych ludzi spowodowały niepokojący wzrost problemów psychicznych.  Po drugie, odnotowano  poważne problemy  dotyczące jakości dostarczanej wiedzy w systemie nauczania zdalnego. Po trzecie, fiaskiem okazała się  próba przejścia na tryb zdalny, jeśli chodzi o prowadzenie zajęć wychowania fizycznego.  W uwagach zawarte są również wskazania co do  postulowanych zmian legislacyjnych i praktyk. Wiele z nich rzecznik zawarł w licznych wystąpieniach i dobrze, że stanowią one część informacji.  Pragnę podziękować panu rzecznikowi i jego współpracownikom za tak liczne działania nakierowane  zawsze na dobro dziecka, a w imieniu klubu Prawo  i Sprawiedliwość pozwolę sobie zaprosić do współpracy przy tworzeniu aktów prawnych. Dzieci są nadzieją, która rozkwita wciąż na nowo projektem, który nieustannie się urzeczywistnia, przyszłością, która pozostaje zawsze otwarta.  Niech urzeczywistnia się  nasza wspólna wizja, wizja Polski, ojczyzny  praw dziecka.  Pani Marszałek! Wysoki Sejmie! Klub Prawo i Sprawiedliwość pozytywnie ocenia informację o działalności rzecznika praw dziecka za 2020 r. Dziękuję  teraz.   

Iwona Hartwich
Pani Marszałek! Wysoka Izbo! Szanowni Państwo! W imieniu klubu Koalicji Obywatelskiej mam  zaszczyt przedstawić stanowisko klubu dotyczące  informacji o działalności rzecznika praw dziecka za  rok 2020. Kiedy rok temu prezentowałam stanowisko klubu  Koalicji Obywatelskiej, które dotyczyło działalności  rzecznika praw dziecka, wiele organizacji, dzieci, naukowców nazwało pana Michała Pawlaka rzeźnikiem  praw dziecka. Dziś, kiedy po raz kolejny przychodzi  mi to czynić, z bólem stwierdzam, że polskie dzieci  nie mają swojego rzecznika. I skupiając się na roku  2020, należy pamiętać, że ów rok był czasem walki  z pandemią, nauki zdalnej i izolacji dzieci. Niestety  pan rzecznik nie zrobił nic w kontekście ulepszenia  form kształcenia na odległość. Przeładowane podstawy programowe, izolacja dzieci z orzeczeniami, dzieci  z niepełnosprawnościami. Nic pan nie zrobił, aby  dzieci, które zmagają się z problemami natury psychiatrycznej, psychologicznej w jakimkolwiek stopniu lepiej przeżyły czas pierwszej, drugiej i trzeciej  fali pandemii. Zbliża się prawdopodobnie czwarta  fala. Mam nadzieję, że teraz zrobi pan to, czego pan  nie mógł zrobić wcześniej, kiedy pan powinien pomagać i służyć właśnie dzieciom.  Spraw, które tak naprawdę wymagałby interwencji z pana strony, było wiele. Przytoczę choćby jedną,  która wydarzyła się relatywnie niedawno. Był rok  2020. To był czas wyborów. Padły takie słowa: próbuje nam się wmówić, że to ludzie. Mówił to na jednym ze spotkań prezydent Duda w kontekście osób  nieheteronormatywnych. Wśród społeczności LGBT  

Sławomir Skwarek
oraz uwagi o stanie przestrzegania praw dziecka w Polsce  są również dzieci. Jak mają się czuć, panie rzeczniku,  kiedy prezydent ich kraju odczłowiecza tę grupę do  której przynależą?  Jednocześnie przypomina się standardy rodem z tragicznych lat, lat 30.  XX w. Tak zachowywali się hitlerowcy, bo hitlerowcy  traktowali nieheteronormatywnych i niepełnosprawnych właśnie w taki sposób. Co mają zrobić te osoby?  One mają zniknąć? Mają przestać istnieć?  Jak reaguje pan na skandaliczne słowa ministra  Czarnka, który na każdym kroku stygmatyzuje,  obraża, poniża, jednocześnie niszcząc polską szkołę,  z której muszą korzystać dzieci? To wszak za pana  kadencji jest najwięcej – i wzrosła ta liczba – samobójstw dzieci. Czy stanął pan w obronie tysięcy młodych, nieletnich ludzi, którzy wyrażali swoje niezadowolenie na ulicach w zawiązku z pseudowyrokiem  trybunału Julii Przyłębskiej? Gdzie pan był, kiedy  młodzi byli bici, pałowani, szarpani? Były to często  dzieci. Były zabierane do radiowozów przez policję.      Nie powinien być pan właśnie wtedy wśród tych,  którzy wówczas potrzebowali pomocy? Gdzie pan się  schował, kiedy do młodego chłopaka, 14-letniego  Maćka, przychodziła policja, dlatego że udostępnił  post Strajku Kobiet? Czy nie uważa pan, że prawo do  swobodnego głoszenia swoich myśli, poglądów przez  dzieci nie powinno być kluczowe z punktu widzenia  rzecznika? Niedawno mój syn Jakub wręczył dyplom  równości w szkole w Toruniu, w III LO. Ta szkoła  pana zaprasza. Tam nauczy się pan szacunku do drugiego człowieka. Tam nauczy się pan szanować osoby,  które są ważne. Tak naprawdę jesteśmy wszyscy równi, jesteśmy wolni, a Polska jest dla wszystkich. I to  musi pan zrozumieć.  Dzisiaj tak naprawdę urządził pan taką szopkę  z tą koszulką, którą pan pokazał. Wydaje mi się, że  pan pokazał to, że jest pan rzecznikiem dzieci nienarodzonych. Co wobec tego z dziećmi narodzonymi?  Co pan zrobił dla dzieci z niepełnosprawnościami,  kiedy podczas pandemii byli wiele miesięcy pozamykani w domach ze swoimi opiekunami? Co pan zrobił  dla tych osób, które nie były szczepione? Nie wierzę  w to, że pan nie wiedział, że jako posłanka biegałam  – za późno , bo mogłam to zrobić w grudniu  – i błagałam pana Morawieckiego, żeby zaszczepił te  osoby, żeby mogły wyjść z domów.    Dziś polskie dzieci nie mają rzecznika. Mają za  to przeciwnika, kolejnego przeciwnika w trudnym  czasie pandemii, w którym ich życie odwróciło się  o 180 stopni.    Jako Koalicja Obywatelska będziemy głosować za  odrzuceniem pana sprawozdania.  A pani by się wstydziła.   

Monika Falej
Pani Marszałek! Wysoka Izbo! W imieniu klubu  parlamentarnego Lewicy przedkładam stanowisko  w sprawie informacji o działalności rzecznika praw  dziecka w 2020 r. oraz uwag o stanie nieprzestrzegania praw dziecka w Polsce.  Rok 2020 to głównie ogrom zmian społeczno-gospodarczych wynikających rozprzestrzeniającej się  pandemii. My, dorośli, możemy mówić, że jesteśmy  już zmęczeni tym tematem, który całkowicie zdominował dyskurs społeczny ostatnich kilkunastu  miesięcy. Jednak dla dzieci i młodzieży to drastyczne  i dynamiczne zmiany w codziennym funkcjonowaniu.  Chodzi o zamknięcie szkół, które nie są jedynie miejscem zdobywania wiedzy, ale przede wszystkim miejscem integracji, odniesień do grupy rówieśniczej, nieocenioną jednostką wychowania i socjalizacji. Nauka  zdalna z dnia na dzień zatrzymała ten proces. Zamknięcie szkół doprowadziło także do tego, że w domach przemocowych uwięziono bezbronne ofiary  tejże przemocy domowej. Wśród najmłodszych nasilają się depresje, zaburzenia, załamania nerwowe,  myśli i próby samobójcze. A na czym z kolei w swoim  raporcie skupia się pan rzecznik? Na ponad 20 stronach rozpisuje się o aborcji. Jest to długi, nieprzystający do problemów dziecka dokument napisany zza  biurka i poza sprawy tego biurka niesięgający.  Jest wiele wątpliwości co do samego rzetelnego  sprawowania przez pana stanowiska, także od strony  formalnej, chociażby te zawarte w wystąpieniu pokontrolnym z wykonania budżetu w pana jednostce. Nieprawne przekazanie 5 mln w Państwowej Komisji do  spraw wyjaśnienia przypadków czynności skierowanych przeciwko wolności seksualnej i obyczajowości  wobec małoletnich poniżej lat 15. Brak kontroli nad  tym, czy środki te zostały wydatkowane zgodnie  z przeznaczeniem. Do tego szereg nieprawidłowości  w ewidencji księgowej urzędu rzecznika.  Pytam także o zaległe sprawozdanie z pana działalności za 2018 r., które według mojej wiedzy do tej  pory nie zostało przedłożone opinii publicznej. Nie  muszę dodawać, że łamie to art. 61 Konstytucji Rzeczypospolitej Polskiej gwarantujący obywatelkom  i obywatelom prawo do informacji o działalności organów władzy publicznej. Jednak bardziej niż te nieprawidłowości przeraża brak kompetencji, fundamentalizm religijny, a przede wszystkim nierealizo

Iwona Hartwich
oraz uwagi o stanie przestrzegania praw dziecka w Polsce 308 wanie podstawowego pana zadania, ochrony praw  dziecka.  Nie jest tajemnicą, że wywodzi się pan z politycznego środowiska ministra Ziobry i jego partii, która  prowadzi ideologiczne spory ze środowiskiem LGBT.  A pan osobiście stoi na czele tej walki. Ośmiesza pan  stanowisko rzecznika nie tylko swoimi fundamentalistycznymi poglądami, ale i absurdalnymi zarzutami, jak chociażby rzekomymi przypadkami podawania dzieciom leków na zmianę płci w jednej z poznańskich szkół. Zarzuty wyssane z palca, kuratorium  w osłupieniu. Miasto Poznań pomówione, a śledczy  zażenowani, bo składając doniesienie, na dowód wysłał pan ksero artykułu z gazety. Dodajmy, że w artykule tym nie pojawiła się nawet wzmianka o tej  sytuacji. Tym zajmuje się właśnie rzecznik praw  dziecka. Chciałoby się powiedzieć, że dorównuje pan  niechlubnej rzeczniczce Ewie Sowińskiej, która przed  laty zajmowała się torebką jednej z postaci w bajce  „Teletubisie”.  Tamta sytuacja budziła zażenowanie i politowanie. Pan jej nie dorównuje. O zgrozo, pan idzie dalej.  Mogłabym przytoczyć wiele cytatów z pana wypowiedzi, które świadczą o tym, że nie powinien być pan  rzecznikiem ani minuty dłużej. Przytoczę tylko jedną  wypowiedź, po której od razu powinien pan podać się  do dymisji. Wypowiedź, w której zezwala pan na bicie  dzieci: Klaps nie zostawia wielkiego śladu. Trzeba  rozróżnić, czym jest klaps, a czym jest bicie. Sam  z estymą wspominam, że dostałem od ojca w tyłek.  Jeśli polaliśmy bratu denaturatem nogę, a potem ją  podpaliliśmy  Ojciec w porę zareagował, tak że przez dobrą  chwilę nie mogłem siedzieć, siadać – przepraszam.  Zamiast edukacji antyprzemocowej w szkołach,  która i panu by się przydała, zamiast edukacji seksualnej to chyba także pan ma jedną receptę  na wszelkie bolączki i łamanie praw dziecka. Już  kończę.  Każdy Polak ma swój kodeks małego Polaka i wierszyk „Kto ty jesteś? Polak mały”. To jest kodeks małego Polaka. Rozumiem, że jest pan katolikiem. Proszę wierzyć, że nie ma to nic do zarzutów, jakie się  panu stawia. Pan jest po prostu niekompetentny,  ośmiesza pan urząd i nie broni praw dziecka. Czegoś  pan nie rozumie? Może zatem powinnam wyrazić to  inaczej: kala pan ten urząd mową, uczynkiem i zaniedbaniem oraz zaniechaniem. Dziękuję.   Lewica absolutnie nie poprze tego sprawozdania. 

Bożena Żelazowska
Szanowna Pani Marszałek! Państwo Parlamentarzyści! Panie Rzeczniku! W imieniu Klubu Parlamentarnego Koalicji Polskiej – Polskiego Stronnictwa Ludowego, Unii Europejskich Demokratów i Konserwatystów przedstawiam stanowisko naszego klubu na  temat informacji o działalności rzecznika praw dziecka w 2020 r. oraz uwagi o stanie przestrzegania praw  dziecka w Polsce.  Dzieci są wielką wartością naszego społeczeństwa.  Naszym zadaniem, rodziców, dorosłych, jest dbanie  o to, aby miały zagwarantowane prawa. Prawo do  życia, ochrony zdrowia, prawo do godziwych warunków socjalnych, prawo do nauki, mają prawo do miłości. Wiele z tych zadań należy też do obowiązków  rzecznika praw dziecka, są zapisane w konstytucji,  w Konwencji Praw Dziecka i ustawach. Wszystkie  nasze działania powinny być podejmowane z myślą  o dobru dziecka i w trosce o nie.  Rzecznik, sprawując swoją funkcję, niewątpliwie  starał się je realizować. Widzimy pana interwencję  w zakresie funkcjonowania szkół, przedszkoli, w kwestiach dotyczących przemocy, zagwarantowania bezpieczeństwa, wiele działań podjął pan, jeżeli chodzi  o interwencję w sprawach małoletnich przebywających w instytucjonalnej pieczy zastępczej i w ośrodkach socjoterapii. Zabrakło jednak zdecydowanej  reakcji i czujności, a może dobrej woli odnośnie do  sytuacji spowodowanej przez pandemię koronawirusa. A dzieci i ich rodzice na nią czekały. I tak po prawie 2 latach pandemii dopiero niedawno przyjęliśmy  ustawę, która mówi o dodatkowych lekcjach wyrównawczych w szkole. Ale to jest oczywiście kropla  w morzu, a problemy są ogromne. Skutki izolacji naszych dzieci będą jeszcze długo odczuwalne i tu zdecydowanie również zabrakło reakcji rzecznika praw  dziecka. Nie wiemy, ile dzieci potrzebuje natychmiastowej pomocy psychologicznej i psychiatrycznej. Ten  problem nie jest monitorowany. Dzieci i ich rodzice  nie wiedzieli, jak zachować się w nowej sytuacji społecznej. Jak poradzić sobie z narastającym niepokojem czy silnym stresem. Tu też nie zauważyliśmy  reakcji rzecznika praw dziecka. Dzisiaj słyszymy, że  robicie państwo badania, tylko proszę nie pomińcie  w nich dziecka. W czasie pandemii, ale nie tylko, do  szpitali dziecięcych codziennie trafiają dzieci, które  chciały popełnić samobójstwo. To dla nas, dorosłych,  ostatnie ostrzeżenie. Ale tu również nie widzę zdecydowanych działań rzecznika. Wciąż wielkim problemem jest psychiatria dziecięca. Mam, drodzy państwo, takie wrażenie, że im  częściej i więcej o tym problemie mówimy, tym ten  problem się jeszcze bardziej pogłębia. Dzieci powinny  zostać natychmiastowo objęte również profilaktyką,  jeżeli chodzi o wady postawy. Pandemia koronawirusa uśpiła ten problem jeszcze bardziej, dzieci zostały  w domach, zostały przed komputerami, ciągle miały  schyloną pozycję. Myślę, że dzisiaj jest czas, abyśmy  zadbali o przychodnie rehabilitacyjne dla dzieci. Tu

Monika Falej
oraz uwagi o stanie przestrzegania praw dziecka w Polsce 309 taj również nie słyszymy od pana rzecznika żadnego  zdania w tej sprawie, a problem, tak jak mówię, jest  bardzo palący. Więc z tego miejsca w imieniu Klubu Parlamentarnego Koalicji Polskiej, Polskiego Stronnictwa Ludowego apeluję o pomoc dzieciom w kwestii zdrowia  psychicznego i fizycznego, a także większe zadbanie  o bezpieczeństwo dzieci. Dziękuję.   

Dobromir Sośnierz
Panie Rzeczniku! Wiele jest w pańskim sprawozdaniu rzeczy słusznych. Dobrze, że rzecznik podkreśla prawo dziecka do życia, również przed narodzeniem, i dziękuję panu za tę symboliczną koszulkę.  Byłoby doprawdy niedorzeczne, gdyby rzecznik praw  dziecka kwestionował prawo dziecka to najbardziej  fundamentalne, bez którego z innych praw to dziecko nie będzie już mogło nigdy skorzystać.   Wtedy to nie byłby rzecznik, tylko raczej oskarżyciel,  prokurator czy oprawca. Musielibyśmy zmienić nazwę tego stanowiska, gdyby on miał się opowiadać po  innej stronie barykady. Jeśli chodzi o odczłowieczanie w tym miejscu, to  się odwołam do pani posłanki Hartwich, bo pani o tym  mówiła, ta wypowiedź prezydenta w kampanii może  nie była najszczęśliwsza, ale pani dobrze wie, że jemu  nie chodziło o to, że osoby o skłonnościach homoseksualnych nie są ludźmi. On ten skrót LGBT nie rozumie jako ludzi, tylko jako ideologię. No i dobrze  pani wie, że nie chodziło o to.   Ale jeśli chodzi o odczłowieczanie, to po waszej  stronie są ludzie, którzy naprawdę mówią, że dziecko  przed narodzeniem nie jest człowiekiem.   Naprawdę to mówią. To nie jest przejęzyczenie, tylko  tak naprawdę uważają. Jeśli chodzi o dehumanizację,  to uważałbym na słowa i odwoływanie się do nazistowskich historii, bo to nie kto inny jak właśnie  akwarelista wprowadzał, jako pierwszy legalizował  aborcję na ziemiach polskich.  Nie mówimy dzisiaj o panu Korwinie. To może  innym razem porozmawiamy. Cieszę się, że pan rzecznik dostrzega liczne problemy związane z ogólnokrajowym zamknięciem, z tzw.  narodową kwarantanną, z izolacją. Rzeczywiście to,  co wydarzyło się w tym i w poprzednim roku, będzie  pewnie takim wydarzeniem pokoleniowym, czymś,  co pewnie ukształtuje w trwały sposób psychikę kolejnej generacji, i to będzie raczej niestety obciążenie  niż zaleta.  Należy też zwrócić uwagę, dlaczego to się  stało. To nie wirus pozamykał ludzi w domach, tylko  niestety rząd pozamykał ludzi w domach. To ludzie  ludziom zgotowali ten los. Ale gdybym miał tu wskazać jakiś minus, taki mój  główny zarzut, to jest w Polsce obszar, w którym panuje rzeczywiście rażąca dyskryminacja ze względu  na płeć: nie, nie jest to wydumana luka płacowa, tylko sposób traktowania ojców w sądach rodzinnych  w sprawach o opiekę, w egzekwowaniu kontaktów.  W całej praktyce orzekania i nadzorowania kontaktów z dzieckiem drugą stroną tego problemu jest prawo dziecka do kontaktów z ojcem w Polsce. Mamy naprawdę fatalne prawo rodzinne i jeszcze  gorszą praktykę sądową, która jest mało wrażliwa na  te łagodne do tej pory interwencje ustawodawcy. Nawet jeśli ustawodawca dopuszcza opiekę naprzemienną, sądy i tak uważają, że wiedzą lepiej, uznają, że  opieka naprzemienna jest niezgodna z dobrem dziecka, bo dziecko powinno mieć jedno centrum życiowe.  To jest taki prosty mechanizm: matka zatrzymuje  dziecko, nic jej za to nie grozi, jeśli zrobi to ojciec, to  natychmiast ma wjazd Policji na chatę. Ojciec przychodzi do sądu, zanim jeszcze się odezwie, ma już  wniosek o zabezpieczenie, zaczyna płacić alimenty,  zanim jeszcze sąd rozstrzygnie w ogóle sprawę. Trudno potem o to, żeby rozstrzygnięcie było inne, skoro  już na starcie, od pierwszej minuty, gramy na krzywym boisku. Matka, bo najczęściej matka jest niestety tą stroną, żeby upewnić się, że dziecko zostanie  przy niej, blokuje lub ogranicza kontakty dziecka  z ojcem, dziecko zaczyna się tych kontaktów obawiać,  przestaje czuć się w nich naturalnie, często zresztą  swoboda tych kontaktów bywa ograniczana, pojawia  się taki samospełniający się mechanizm w testach  psychologicznych: więź z ojcem okazuje się osłabiona,  więc matka wygrywa to co chce, a ojciec staje się  tylko dostarczycielem pieniędzy. Potrzebna jest radykalna zmiana prawa rodzinnego, tak jak radykalny  jest ten problem. Obecne regulacje po prostu pchają  ludzi do takiego konfliktu, bo jak sąd upiera się, że  musi orzec jednemu tę opiekę, tylko jeden może wygrać, to oczywiście ustawia ich w pozycji konfliktowej. To powinien być punkt wyjścia. Arbitralna kategoria dobra dziecka, która jest zawarta w kodeksie, otwiera wrota piekieł, kiedy to  urzędnik decyduje, co dla dziecka dobre. Ale dlaczego o tym mówię? Ostatnio w kwietniu w swoim wystąpieniu wykazał pan zrozumienie tego problemu  i powiedział pan nawet, co należy zmienić: że opieka  naprzemienna powinna być domyślną formą orzekania o opiece i że niezrealizowanie kontaktów powinno być penalizowane. Ale jednak ciągle pod drukiem  senackim nr 63, który właśnie te rzeczy wprowadza,  wisi pana negatywna opinia. Ja rozumiem pańskie  zastrzeżenia do tego projektu, uważam nawet, że są  

Bożena Żelazowska
oraz uwagi o stanie przestrzegania praw dziecka w Polsce 310 one w dużej mierze słuszne, ale ta opinia to typowe  wylewanie dziecka z kąpielą. Zastrzeżenia, które pan  podnosi, można przecież wnieść w trakcie prac nad  projektem, nawet jeśli trzeba by go dość gruntownie  przerobić. Panie Rzeczniku!  Tu jest stan idealny,  a tu jest druk nr 63, natomiast my jesteśmy gdzieś  tam, gdzie siedzi Lewica. Każdy dzień, w którym ten  patologiczny stan jest utrzymywany, to dzień, w którym tysiące dzieci bezpowrotnie tracą kontakt ze swoimi ojcami. Tej szkody nie da się potem już w wielu  przypadkach naprawić. I w przypadku dzieci wychowujących się bez ojca jest znacznie większa szansa na  popadnięcie w konflikty z prawem, uzależnienie się,  pojawienie się problemów psychicznych, zaś mniejsza  szansę na udane życie rodzinne. Gdybyśmy mieli nawet tylko taki wybór: stan obecny albo ten z druku  nr 63 bez żadnych poprawek, to i tak bez wahania  powinniśmy wcisnąć przycisk z nr 63. Proszę pana, żeby pan wycofał tę opinię albo ją  zmodyfikował. Dziękuję. 

Joanna Mucha
Dziękuję bardzo.  Pani Marszałek! Panie Rzeczniku! Ja nie mam  najmniejszych wątpliwości, że jest pan osobą, która  dałaby się pokroić za własne poglądy – zresztą pana  koszulka dzisiaj to pokazuje – ale mam ogromne wątpliwości, czy pan dałby się pokroić za jakiekolwiek  polskie dziecko.  I to jest największy problem z panem jako osobą sprawującą ten urząd. Polskim dzieciom naprawdę nie jest potrzebny ideolog,  jest im potrzebna osoba, która będzie zabiegała  o pomoc w konkretnych sprawach i sama będzie tej  pomocy udzielała. Pan rozpoczął swoje sprawozdanie od przytoczenia w całości orzeczenia Trybunału Konstytucyjnego  w sprawie dopuszczalności aborcji. Muszę powiedzieć, że to zaskakująca decyzja, chociaż dzisiejszy  wybór koszulki sprawia, że jest to może bardziej czytelne. Chciałam jednak panu przypomnieć, że nawet  Jarosław Kaczyński mówi, że przecież można wyjechać za granicę i dokonać tam aborcji bez żadnego  problemu. Znalazł się pan trochę poza głównym nurtem z taką decyzją.  I wie pan co? Jest taki jeden prosty sposób, żeby  sprawdzić, jakie są prawdziwe intencje, kiedy ktoś  tak strasznie często i gęsto mówi o aborcji. Chciałam  pana zapytać, czy rzeczywiście chodzi panu o te dzieci czy płody – nie będziemy się tu spierać o słowa     Czy naprawdę chodzi o ich zdrowie? Czy pan kiedykolwiek podjął jakąkolwiek interwencję dotyczącą  dostępu polskich kobiet do ginekologa? A przecież  jeśli pan mówi o dobru dzieci czy płodów, to brak  dostępu polskich kobiet do opieki ginekologicznej jest  absolutną podstawą tego, żeby one mogły rozwijać się  prawidłowo.   Wie pan, problemem jest to, że nie tam są kłopoty  polskich dzieci, gdzie pan je widzi, bo problem polskich dzieci stanowią ich samobójstwa i próby samobójcze. Pan mówi o telefonie zaufania, który pan  uruchomił, ale z pana sprawozdania wynika, że tylko  trzy interwencje dotyczyły tego typu kwestii. Proszę  spojrzeć, ile prób samobójczych podejmują polskie  dzieci, polskie nastolatki, ile tych prób samobójczych  jest niestety skutecznych i jak rośnie ta liczba, bo to  jest najbardziej przerażające.  Mówi pan o prawie do życia w rodzinie. Chciałam  zapytać, jak istotne i ważne były pana interwencje  dążące do tego, żeby opieka instytucjonalna, jeśli  chodzi o dzieci, które pozostają poza rodzinami, zmieniła się w rodziny zastępcze, a nie pozostawała opieką sprawowaną w instytucjach. Bo to jest prawdziwa  realizacja prawa dzieci do tego, żeby wychowywały  się w rodzinie.  Mówi pan w swoim sprawozdaniu o prawie dzieci  do życia bez przemocy. To jest jedno z najważniejszych praw szczęśliwego dzieciństwa. Tylko że, wie  pan, tu jest wyraźny dylemat dotyczący tego, po której stronie pan stanie, jeśli z jednej strony będzie  miał pan wartość, jaką jest nienaruszalność rodziny,  a z drugiej strony –inną wartość: prawo tego dziecka  do tego, żeby żyć bez przemocy. Po której stronie pan  się znajdzie w tym sporze? Bo niestety, coraz większa  liczba dzieci, które są bite, nawet zabijane, trafiają  do szpitali, wskazuje na to, że coś bardzo ważnego  mamy tutaj do zrobienia. Ja mam wrażenie, że pan  w tym sporze jest po niewłaściwej stronie.  Prawo do nauki. Ja już nie mówię o ostatnim  roku, bo rzeczywiście był on dramatyczny. Mamy  dzieci w depresji, mamy wady postawy. Bardzo dziękuję jednej z moim przedmówczyń, że zwróciła na to  uwagę. Dzisiaj prawie wszystkie polskie dzieci mają  wady postawy. To jest dramat. To są dzieci, które za  10, 20, 30 lat nie będą zdolne do normalnego funkcjonowania. Czy my sobie z tego zdajemy sprawę? Teraz jest ten moment, kiedy dzieci kontynuują  naukę w trybie stacjonarnym. Ja nie widzę pana aktywności w tej sytuacji. Gdzieś tutaj padło we wcześniejszym wystąpieniu, że w tym roku, roku lockdownu, kiedy dzieci nie mogły się uczyć w normalnym  trybie, miał pan aż 40 spotkań.  Gratuluję.  To jest naprawdę porażające. Wychodzą jakieś cztery  spotkania w miesiącu.   

Dobromir Sośnierz
oraz uwagi o stanie przestrzegania praw dziecka w Polsce 311 Mam tu jeszcze sporo innych zarzutów do pana,  ale powtórzę to, od czego rozpoczęłam: dzieciom naprawdę niepotrzebna jest ideologia.    Niestety, niektóre formy tej ideologii zabijają polskie dzieci. Dzieciom jest potrzebna po prostu pomoc.  Dziękuję.   

Michał Szczerba
Pani Marszałek! Wysoka Izbo! Panie Rzeczniku!  Jak się nie ma czym pochwalić, to się robi happening.  I tak wygląda dzisiejsza sytuacja.  W 2020 r. 843 dzieci podjęło próby samobójcze,  107 dzieci zginęło. Najmłodsze miało 8 lat.   Jest koniec kwietnia. Na Mazowszu     Jest koniec kwietnia. Na Mazowszu jest jeden oddział psychiatryczny dla dzieci poniżej 14. roku życia  , 22 łóżka. Ten oddział w Józefowie obsługuje również województwo podlaskie, ponieważ, panie rzeczniku, w województwie podlaskim nie ma  oddziału psychiatrycznego dla dzieci. Chciałbym zadać pytanie, pani marszałek. Jakie działania pan podejmuje na rzecz psychiatrii dziecięcej, na rzecz zapewnienia większej liczby  łóżek i lepszej opieki dla polskich dzieci? Dziękuję  bardzo.  

Franciszek Sterczewski
Szanowna Pani Marszałek! Wysoka Izbo! W Polsce miliony młodych osób nie mają dostępu do odpowiedniej opieki zdrowotnej. W samotności mierzą się  z własnymi problemami, stanami lękowymi czy depresją. W wielu przypadkach kończy się to tragicznie.  W 2020 r. samobójstwo popełniło 116 dzieci, najmłodsze z nich miało 8 lat. Mniej więcej co piąta śmierć  dziecka spowodowana jest samobójstwem. Opieka  psychologiczna jest tylko w 60% szkół, często raptem  raz w tygodniu. Brakuje psychiatrów. Na 7 mln dzie

Joanna Mucha
oraz uwagi o stanie przestrzegania praw dziecka w Polsce 312 ci przypada jedynie 31 oddziałów psychiatrycznych  mierzących się z niedofinansowaniem. Wasz stosunek najlepiej podsumowuje obrzydliwy rechot na  wczorajsze słowa posłanki o samobójstwach osób  LGBT+. Dlaczego rzecznik praw dziecka tak mało uwagi  poświęca zapaści psychiatrii dziecięcej? Czy rozmawia pan z premierem, z ministrem zdrowia? Niestety,  jak widzimy, jest pan zajęty jakąś wojenką ideologiczną, ubieraniem się w kretyńskie T-shirty.   Niestety jest pan rzecznikiem praw dziecka pod warunkiem, że dziecko nie jest kobietą, nie jest osobą  LGBT, nie jest osobą z niepełnosprawnością. 

Franciszek Sterczewski
Ostatnie słowo. Każdy dzień waszej pogardy i bezczynności oznacza kolejne tragedie dziecięce. Zmieńcie swoją nieludzką politykę, i to natychmiast.  

Małgorzata Tracz
Pani Marszałek! Wysoka Izbo! Panie Rzeczniku!  Moi przedmówcy słusznie zauważyli, że jest bardzo  duży problem, jeśli chodzi o opiekę psychologiczną  i psychiatryczną dla dzieci i młodzieży. Pan napisał  list do ministra, ale co pan zrobił poza tym? Bo ten  problem nasila się wraz z pandemią. On sprawia, że  Polska zajmuje drugie miejsce w Europie pod względem liczby samobójstw osób nieletnich. Problem jest  szczególnie widoczny wśród młodych osób LGBT+.  Aż 69% z nich ma myśli samobójcze, a pana w pracy  muszą wyręczać młodzi ludzie, jak ci ze stowarzyszenia Ostra Zieleń, młodzi zieloni, którzy wspierają  osoby LGBT+ akcją „Płomień nadziei”, jak Fundacja  na rzecz Praw Ucznia, która zbiera podpisy pod obywatelskim projektem ustawy, by obowiązkowo był  psycholog w szkołach. Jakie konkretne działania pan podjął   w zakresie pomocy psychiatrycznej i psychologicznej  dla dzieci i młodzieży oraz w zakresie przeciwdziałania dyskryminacji wobec młodzieży LGBT+? I w końcu  ostatnie pytanie: Czy zamierza pan zareagować na  haniebne słowa ministra Czarnka, w których nazwał  on osoby LGBT+ nienormalnymi?  

Urszula Zielińska
Pani Marszałek! Panie Rzeczniku! Wysoka Izbo!  W informacji o działalności rzecznika praw dziecka  doliczyłam się 33 wzmianek o samobójstwach wśród  młodzieży i, uwaga, zaledwie trzech wzmianek dotyczących aktywności pana rzecznika w temacie psychiatrii dziecięcej. Jeżeli jest ich więcej, bardzo proszę pana rzecznika o sprostowanie. Tymczasem pod względem zakończonych zgonem  prób samobójczych młodych ludzi Polska jest na drugim miejscu w Europie. Co gorsza, jak wynika z raportu KPH, aż 70% osób LGBT poniżej 18. roku życia  ma myśli samobójcze. Wie pan, ile razy w pańskiej  informacji pada określenie: LGBT? Zero, zero razy.  Ta liczba jest tak wymowna, że pozostawię ją bez  komentarza. Proszę jedynie o informację, jakie działania podjął pan rzecznik na rzecz reformy psychiatrycznej  opieki zdrowotnej nad dziećmi i młodzieżą. Jak pan  odniesie się do przytoczonych przeze mnie danych   i problemu myśli samobójczych wśród nastolatków LGBT? Czy Biuro Rzecznika Praw Dziecka  zamierza podjąć działania i monitoring w tym zakresie? Dziękuję.  

Artur Łącki
Pani Marszałek! Wysoka Izbo! Panie Rzeczniku!  Nie powiem nic innego, niż wszyscy, bo to jest tragiczna sprawa, jeśli chodzi o dzieci, które popełniają  samobójstwa. Ale czy można to mówić do człowieka,  który przychodzi w koszulce z płodem? Gdyby pan  przyszedł w koszulce, gdzie byłoby napisane: „Szanuję dzieci i jestem po to, żeby im pomagać”, to pewnie bym czegoś od pana oczekiwał , a teraz  właściwie niczego od pana nie oczekuję. Ale przytoczę panu to. 

Franciszek Sterczewski
oraz uwagi o stanie przestrzegania praw dziecka w Polsce 313 I ty, drogi rządzie, lubisz być na wysokich miejscach w rankingu, a więc proszę bardzo: Polska jest  w czołówce Europy pod względem liczby samobójstw.  W 2020 r. w Polsce zanotowano aż 843 próby samobójcze wśród dzieci i młodzieży na całkowitą liczbę  samobójstw – 12 013. W grupie wiekowej 7–12 lat  zanotowano 29 przypadków, a w grupie wiekowej  13–18 lat odnotowano 814 przypadków. Najgorsze są  liczby dotyczące 2020 r. Otóż w tym roku aż 107 prób  samobójczych  wśród dzieci i młodzieży  w wieku do lat 18 okazało się skutecznych. Policja  zanotowała jeden przypadek śmiertelny w grupie  wiekowej 7–12 lat i aż 106 przypadków śmiertelnych  w przedziale wiekowym 13–18 lat. Dla porównania  całkowita liczba prób samobójczych w Polsce zakończonych śmiercią wyniosła 5164. 

Artur Łącki
Jak podsumowuje swój raport NIK, problemy  zdrowia psychicznego narastają i są wynikiem wielu czynników: globalizacji, warunków społeczno-ekonomicznych, trudności okresu dorastania, problemów życia rodzinnego, a także relacji rodziców  z dziećmi których ograniczenie może zwiększyć poczucie  osamotnienia i ryzyko autodestrukcji. Co pan robi  w tym względzie? Chcę mieć tę odpowiedź na piśmie, żebym mógł  pokazać Polsce.  

Iwona Maria Kozłowska
Pani Marszałek! Wysoka Izbo! Panie Rzeczniku!  W swoim wystąpieniu mówił pan o tym, że to dzięki  panu powstał Urząd Państwowej Komisji ds. wyjaśniania przypadków czynności skierowanych przeciwko wolności seksualnej i obyczajności wobec małoletniego w wieku poniżej lat 15. Źle się dzieje, kiedy  nie współpracują ze sobą urzędy, które zostały utworzone w celu dbania o dobro dziecka i czuwania nad  jego bezpieczeństwem, a wymieniają się opiniami na  łamach gazet. Mam więc do pana rzecznika pytania.  Jak faktycznie wygląda współpraca biura rzecznika  z urzędem państwowej komisji? Ile spotkań odbyły  te instytucje w sprawach dotyczących dzieci? Jaki był  efekt tych rozmów? Jaki jest przepływ informacji  między pana biurem a komisją? Ilu sprawami zajął  się pan na wniosek komisji? Jak wygląda monitoring  prowadzony przez pana biuro obejmujący sprawy toczące się w komisji dotyczące dzieci, które są molestowane , w stosunku do których są podejmowane czynności pedofilskie? Czy rzecznik praw  dziecka odpowiada na pisma skierowane do niego  przez urząd komisji? Ile takich pism pan otrzymał,  na ile pan odpowiedział? Bardzo proszę o odpowiedź na piśmie. Bardzo  dziękuję.  

Jan Szopiński
Pani Marszałek! Wysoka Izbo! Widzę, że pan  rzecznik wymienił uprzejmie pisma z panem ministrem edukacji w sprawie problemów uczniów zwią

Artur Łącki
oraz uwagi o stanie przestrzegania praw dziecka w Polsce 314 zanych z edukacją zdalną. Ale co konkretnie pan  rzecznik załatwił w tych sprawach dla uczniów? Jak  zareagował minister na pana pismo? W kwestii edukacji włączającej, jak pan reaguje na to, że próbuje  się kierować do pracy z uczniami niepełnosprawnymi  nauczycieli posiadających kwalifikacje do uczenia  wyłącznie w szkołach ogólnych? Czy nie jest to naruszenie praw niepełnosprawnych dzieci? Jakie problemy w szkołach specjalnych zdiagnozował pan rzecznik i jak je rozwiązał? Czy problemy te dotyczyły  również szkół np. na terenie Bydgoszczy i województwa kujawsko-pomorskiego? I ostatnia kwestia. Co  pan rzecznik zrobił na rzecz poprawy tragicznej opieki psychiatrycznej nad dziećmi w województwie kujawsko-pomorskim? Uprzejmie proszę, aby pan rzecznik odpowiedział w tej sprawie na piśmie, bo tego  oczekują mieszkańcy mojego województwa. Dziękuję  bardzo.  

Rafał Adamczyk
Pani Marszałek! Panie Rzeczniku! Wysoka Izbo!  Panie rzeczniku, słuchając pana wystąpienia, miałem nieodparte wrażenie, że jest ono – m.in. z uwagi  na godzinę – jak słowo na piątek.   Panie rzeczniku, bardzo bym prosił o informację na  temat reklamowanego dziecięcego telefonu zaufania.  Przypomnę ten numer, o którym pan nie mówił, ażeby  utrwalił się wszystkim potrzebującym: 800 12 12 12.  Chciałbym się dowiedzieć, ile osób małoletnich pokrzywdzonych w wyniku przestępstw pedofilskich  i w związku z tymi przestępstwami zgłaszało się pod  ten numer w ostatnim roku. Dziękuję. 

Michał Krawczyk
Pani Marszałek! Wysoka Izbo! Trzeba rozróżnić,  czym jest klaps, a czym bicie. Klaps nie zostawia  wielkiego śladu. Z estymą wspominam to, że dostałem od ojca w tyłek. Jak państwo myślicie, czy to są  słowa, które wypowiedział tłumaczący się przed sądem z bicia dzieci zwyrodnialec? Nie, to są słowa  rzecznika praw dziecka Mikołaja Pawlaka, rzecznika, który, jak stanowi ustawa, podejmuje działania  zmierzające do ochrony dziecka przed przemocą,  okrucieństwem oraz złym traktowaniem. Człowiek  o takich poglądach jak pan nigdy nie powinien zostać  rzecznikiem nikogo, a na pewno nie dzieci. Nie ma  pan zielonego pojęcia o ich problemach. Kiedy dzieci  przez wiele miesięcy podejmowały zdalną naukę  w domu, nie mając kontaktu z rówieśnikami, pan  bredził o jakichś tabletkach rozdawanych w szkołach  na zmianę płci. To brzmi jak kabaret , tylko że wcale śmieszne nie jest, bo to jest totalna kompromitacja pana osoby i całkowity upadek urzędu,  który pan reprezentuje.  

Mateusz Bochenek
Bardzo dziękuję. Pani Marszałek! Panie Rzeczniku! Wysoka  Izbo! Panie rzeczniku, kiedy ujrzałem pana wchodzącego do tej sali, przyznaję, przeraziłem się, gdy  zobaczyłem pana w koszulce, bo to, że pan sympatyzuje – i dobrze to się układa – i jest w dobrych relacjach z władzą, absolutnie nikogo nie dziwi, ale  przyznaję, że obawiałem się, że jak pan zdejmie marynarkę, to ujrzę podobiznę pana marszałka Ryszarda Terleckiego.  Bo wczoraj, tutaj  stojąc i wypinając pierś, w takiej koszulce paradował  pan poseł Waldemar Andzel. Jak dotąd pozory na  szczęście jeszcze pozostają.  Niemniej jednak, panie rzeczniku, chciałbym powtórzyć za moimi przedmówcami pytanie dotyczące  psychiatrii dziecięcej i działań, jakie pan podjął. Dlaczego było ich tak mało i jakie zamierza pan poczynić kolejne kroki, aby poprawić sytuację w tym szalenie ważnym obszarze?  Bardzo dziękuję.   

Jan Szopiński
oraz uwagi o stanie przestrzegania praw dziecka w Polsce 315 

Paulina Matysiak
Pani Marszałek! Panie Rzeczniku! W pierwszym  kwartale 2021 r. samobójstwo popełniło 19 nieletnich  osób, a próbowało się zabić 271. 44% nastolatków ma  objawy depresji, a 16% się okalecza. Wczoraj mogliśmy zobaczyć, co o tym myśli rząd, kiedy ministrowie, kiedy posłowie klaskali podczas wystąpienia  posłanki Dziemianowicz-Bąk, która przypomniała  haniebne słowa i przypomniała o przemocy, która jest  stosowana wobec młodych osób LGBT+. Jeszcze kilka faktów, panie rzeczniku, bo ok. 50%  uczennic i uczniów nie ma dostępu do psychologa  w szkole. Młodzi ludzie, uczniowie, uczennice, sami  się zorganizowali i zbierali podpisy pod obywatelskim  projektem ustawy w tej sprawie.  Pani  marszałek Elżbieta Witek podczas ogłaszania programu Polski Ład powiedziała, że w czasie roku  szkolnego zapewnimy pomoc psychologiczna każdemu uczniowi w każdej szkole.  Panie rzeczniku, czy zamierza pan włączyć się  w te działania, obserwować je, brać czynny udział  czy ma pan jakiś plan? Nie mam wątpliwości,  że w każdej szkole powinien być psycholog szczególnie biorąc pod uwagę przytoczoną przeze mnie liczbę ofiar tego systemu, systemu, który nie  chroni młodych ludzi.  

Barbara Nowacka
Pani Marszałek! Wysoka Izbo! Panie Rzeczniku!  To był wyjątkowo ciężki czas dla polskich dzieciaków.  Tak wiele nieszczęść nie spadało na nich nigdy, w ostatnich latach. Pandemia, wykluczenie, często zamknięcie w domu, który bywa opresyjny. Potem opresyjne  państwo, które część polskich dzieci prześladowało.  Niegodne wypowiedzi ministrów edukacji, nawet  prezydenta RP, zagrożenie chorobami samobójczymi,  szkoła, w której nie są rozumiani, i przerażenie związane z kryzysem klimatycznym. Pan przychodzi do  nas, do Wysokiej Izby, urządza tutaj tromtadracje,  opowiada, jak to wspaniale jest pan rzecznikiem,  a to są bzdury. Pana nie było z dziećmi. Panu nie  chciało się pracować tam, gdzie była potrzebna pana  praca. Super, że chodzi pan na konferencje on-line,  ale polskie dzieci potrzebowały pańskiej aktywności,  kiedy zamknięto szkoły , a dzieci, te uboższe, nie miały dostępu do stołówki, kiedy nie mają  powrotu do sportu, powrotu do normalnego życia,  a ich bezpieczeństwo w domu często bywa zagrożone.  Pana tam nie było, bo zachwycał się pan sobą. Panie  rzeczniku, niech pan się zajmie pracą. Za to panu  płacimy, żeby pan bronił dzieci.  

Klaudia Jachira
Panie Przewodniczący Komitetu do Spraw Bezpieczeństwa Kaczyński! Pani Marszałek! Wysoka  Izbo!  Gdzie pan był, panie rzeczniku, kiedy rodzice  dzwonili do mnie, bo nie mogli znaleźć swoich dzieci  bezprawnie zatrzymanych przez Policję podczas tęczowej nocy? Gdy Policja wzywała na komisariat młodzież, oskarżała o demoralizację za udział w strajku  kobiet, gdy zaszczuty przez homofobiczne środowisko  Wiktor popełnił samobójstwo, rzucając się pod metro? Co pan sobie wtedy myślał? Że mała szkoda, bo  był gejem? Gdzie pan był, gdy lawinowo zwiększa się  wśród młodzieży liczba przypadków depresji i samobójstw? Gdy minister edukacji nie potępia kar cielesnych? Gdy Polska nie chciała przyznać ochrony  międzynarodowej Czeczence Mainie wraz z siódemką  dzieci , która uciekała przed wojną w Czeczenii? Gdy pan Czarnek zmusza dzieci do wyznawania religii katolickiej?  Gdy pedofile w sutannach, którzy krzywdzą dzieci, przenoszeni są do innych parafii, by krzywdzić kolejne? Pan nie jest rzecznikiem praw dziecka. Pan jest rzecznikiem praw  dzieci PiS-u. Lojalność wobec partii, która pana powołała na to stanowisko, postawił pan ponad dobro  dzieci. Gdy pan milczał, w sprawie krzywdy dziejącej  się dzieciom występowałoraz uwagi o stanie przestrzegania praw dziecka w Polsce 316 rzecznik praw obywatelskich. Wstyd!  

Katarzyna Lubnauer
Panie i Panowie Posłowie! Pani Marszałek! Rzadko się to zdarza, ale tym razem się zdarzyło i w grudniu 2020 r. Koalicja Obywatelska złożyła wniosek  o odwołanie rzecznika praw dziecka. Ten wniosek  leży w drukach sejmowych. Proszę państwa, zrobiliśmy to w momencie, kiedy pan rzecznik mówił o tabletkach na zmianę płci,  kiedy mówił, że in vitro to niegodziwość, uderzając  w 25 tys. dzieci, które się urodziły na skutek tej procedury, kiedy pan rzecznik mówił o tym, że klaps to  nie problem. Kiedy był ciężki rok dla wszystkich dzieci, kiedy rosły różnice między dziećmi wynikające ze  zdalnej edukacji, kiedy dzieci miały problemy psychiczne wynikające z zamknięcia w domu, kiedy mieliśmy do czynienia z sytuacją, w której trzeba było  się pochylić nad dostępem do pomocy psychologicznej  pan rzecznik zajmował się głównie tymi nienarodzonymi. Pan rzecznik jest fundamentalistą i niesamowitym egocentrykiem , dla którego ważniejsze są jego poglądy niż dobro dziecka. Najczęściej  powtarzanym słowem w jego wypowiedziach nie jest  dziecko, tylko ja, bo on jest najważniejszy, a nie dobro  dzieci w Polsce.   

Mariusz Kałużny
Pani Marszałek! Szanowni Państwo!  Nie sądziłem, że dożyję czasów, że zobaczę posłów, których  drażni koszulka z  dzieckiem nienarodzonym.  Nie sądziłem, że dożyję czasów, kiedy czymś nadzwyczajnym będzie to  że rzecznik praw dziecka jest za życiem, za podstawowym prawem człowieka. Nie sądziłem, że dożyję takich czasów, że będzie za to atakowany.    Gracie dzisiaj bardzo nieładnie samobójstwami,  czymś dramatycznym, co wymaga opieki, pomocy,  tylko w dyskusji politycznej. A jaka jest wasza oferta  dla dzieci? Zaprosić na paradę równości albo na strajki. To jest jedyna oferta Lewicy. Powinniście się wstydzić.     Panie Rzeczniku! Prośba do pana i zarazem podziękowanie. Jan Paweł II mówił, że przyszłość to  kultura, nie polityka, że przyszłość to edukacja i wychowanie. Te trzy filary są dzisiaj najważniejsze: kultura, edukacja i wychowanie. I niestety to towarzystwo za pomocą ideologii lewicowych te trzy obszary  atakuje.  Atakuje tych najbardziej bezbronnych: dzieci i młodzież. I dziękuję panu za obronę dzieci i młodzieży przed takimi lewicowymi ideologiami. Dziękuję panu bardzo. Trzeba stawiać opór.     

Przemysław Koperski
Pani Marszałek! Wysoka Izbo! Panie Rzeczniku!  Według ostatniego raportu Najwyższej Izby Kontroli ponad 44 tys. dzieci w Polsce ma zdiagnozowany  autyzm lub zespół Aspergera. W okresie pandemii  dzieci ze spektrum autyzmu szczególnie dotkliwie  odczuły przymusową naukę zdalną. Pogorszyły się  wyniki w nauce, nasiliły się problemy psychiczne.  Czy pan wie, że przed lockdownem 66% dzieciaków  z Aspergerem miało na serio myśli samobójcze? Teraz te procesy jeszcze się nasiliły.oraz uwagi o stanie przestrzegania praw dziecka w Polsce 317 Mam pytanie: Co pan i pana urząd zrobiliście dla  dzieci z Aspergerem? Panie rzeczniku, pan lubi koszulki. Ja też lubię, czasami mam tutaj „Bella ciao”  albo Kościuszkę. Dlaczego nie ma pan dzisiaj np. niebieskiej koszulki, która wspiera dzieciaki z autyzmem? Dlaczego pan nie ma fioletowej koszulki  wspierającej dzieciaki, które się urodziły przedwcześnie?     Dlaczego nie ma pan tęczowej koszulki, żeby wesprzeć dzieciaki, które walczą z ideologią ministra  Czarnka, tylko pan ma koszulkę, która wspiera prywatny biznes medyczny?   Czy to jest zgodne z zasadami etyki zawodowej?    

Janusz Kowalski
Pani Marszałek! Wysoka Izbo! Zgodnie z art. 2  ust. 1 ustawy o Rzeczniku Praw Dziecka dzieckiem  jest każda istota ludzka od poczęcia do pełnoletności.  Nie macie prawa mówić o prawach dziecka, bo wy  dzieci chcecie zabijać.  Dzisiaj Ewa Kopacz  głosowała za tym, żeby zabijać dzieci, a 21 lat temu  za tą ustawą głosował m.in. Grzegorz Schetyna.   Co się z wami stało? Dzisiaj macie głowy przepełnione ideologią LGBT. Chcecie chronić dzieci w szkołach? Trzeba zakazać homopropagandy. Dzieci mają  się uczyć i mieć dzieciństwo, a nie zajmować się ideologią gender. Rafał Trzaskowski chciał proponować  przedszkolakom jakieś ideologiczne zabawy w przebieranie chłopców za dziewczynki itd. To jest właśnie  wasza propozycja. Nie macie prawa mówić o dzieciach, o prawach dzieci, które chcecie zabijać.   I bardzo dobrze, panie rzeczniku, że pan założył  dzisiaj tę koszulkę, że pan przypomniał, kim jest  dziecko. Dziecko to jest istota ludzka od poczęcia. Nie  wolno zabijać. Wam bliżej jest do niemieckiej Lewicy,  która się pisklakami przejmuje, a dzieci chcecie zabijać. Wstyd.     

Norbert Kaczmarczyk
Dobry wieczór, pani marszałek. Szanowna Pani Marszałek! Panie Rzeczniku! Wysoka Izbo! W tej dyskusji padły już pytania odnośnie  do ojców, którzy mają problemy z kontaktem ze swoimi dziećmi. Niestety w sytuacji, w której jest konflikt w małżeństwie, ojcowie mają wiele trudności,  jeżeli chodzi o tę sprawę, by dostać się do tych dzieci.  One w pewien sposób również są manipulowane.  Wpływ matki często kończy się tym, że ojciec po kilku latach w ogóle nie ma kontaktu z dzieckiem.  Dziecko jest w ten sposób przygotowywane do tych  spotkań i zniechęcane. Sytuacja staje się taka, iż ojcowie, przychodząc do biur poselskich, tak naprawdę  nie mają się do kogo zwrócić, nie mają możliwości  uzyskania pomocy. Często te wnioski trafiają właśnie  do pana, panie rzeczniku. Proszę powiedzieć, jak  sytuacja wyglądała w ostatnim roku, jeżeli chodzi  o statystyki.  I mój taki wielki apel.  Proszę o to, by  w ciągu pańskiej kadencji te sprawy, które trafiają  od nas, parlamentarzystów, również poprzez biura  poselskie, były rozpatrywane. Chodzi o pomoc ojcom  w tej sytuacji. Jest bardzo ważne prawo dziecka, by  dziecko miało również kontakt z ojcem. Proszę pana,  by pan pomagał również w takich sytuacjach. Bardzo  dziękuję.   

Agnieszka Górska
Wysoka Izbo! Szanowny Panie Rzeczniku! Na  wstępie ogromne podziękowania za dotychczasową  działalność, inicjatywy podejmowane przez ten czas,  za dbanie o dobro wszystkich dzieci, za głoszoną  prawdę, iż dzieckiem jest każda istota ludzka od poczęcia do osiągnięcia pełnoletności, za gotowość  stanięcia w obronie dziecka, przede wszystkim tego  

Przemysław Koperski
*) Teksty wystąpień niewygłoszonych w załączniku.najbardziej bezbronnego, bo dopiero poczętego. Dzieci mają najlepszego rzecznika.  Nawet ta przepiękna koszulka niestety kole w oczy  lewą część sali. To pogarda dla życia, dla człowieka  z tej strony sali stawia was w świetle mało wiarygodnych ludzi, gdy mówicie o równości i tolerancji. To czysta hipokryzja. Politycy hipokryzji. Oczywistym jest  fakt podkreślany przez wszystkie instytucje zajmujące się prawami dziecka, także te międzynarodowe,  że naturalnym środowiskiem rozwoju dziecka jest  rodzina.     Jednak nie sposób uniknąć konfliktów między  małżonkami, które kończą się niejednokrotnie wywiezieniem dziecka przez rodzica za granicę bądź  zatrzymaniem go tam bez wiedzy lub wbrew woli  drugiego rodzica. W ostatnim czasie docierało do nas  wiele informacji o przypadkach dotyczących wniosków matek, które wracały do Polski z dziećmi bez  zgody drugiego rodzica. Rzecznik praw dziecka, wykonując swoje obowiązki 

Agnieszka Górska
przede wszystkim powinien kierować się zasadą  dobra dziecka   i podejmować wszystkie działania w najlepszym  pojętym interesie. Pytanie: Co pan jako rzecznik  praw dziecka zrobił w sprawach z zakresu konwencji  haskiej, w których polskie sądy zgodziły się wydać polskie dzieci za granicę? Dziękuję.    

Anna Maria Siarkowska
Pani Marszałek! Wysoka Izbo! Panie Rzeczniku!  Na samym początku chciałabym panu rzecznikowi  serdecznie podziękować za szereg interwencji, które  pojął pan w ramach konwencji haskiej. Ja sama zwróciłam się do pana rzecznika w jednej bulwersującej  sprawie, kiedy to matka czwórki dzieci, z piątym w ciąży, była zmuszona uciekać z Niemiec do Polski razem  z dziećmi, ponieważ jej dzieci były krzywdzone – krzywdzone przez ojca, krzywdzone przez rodzinę ojca.  I wtedy kto? Wtedy to właśnie Mikołaj Pawlak stanął  w obronie tej kobiety i tych dzieci i doprowadził do  tego, że nie zostały wydane oprawcom.       Bardzo serdecznie dziękuję, panie rzeczniku.  I chciałabym zapytać również, w kontekście   ustawy, którą przyjęliśmy w ubiegłym roku, bardzo ważnej ustawy o przemocy domowej – ustawy, która  była przyjęta z inicjatywy pana ministra Ziobro i pana  ministra Romanowskiego  w tej sprawie   i która umożliwiła, ażeby to przede wszystkim  sprawcy musieli opuszczać dom, a nie ofiary, w sytuacji,  kiedy dochodziło do przemocy domowej: Czy z perspektywy rzecznika praw dziecka widzi pan poprawę  sytuacji polskich rodzin, dzieci i ofiar w tym zakresie? Bardzo dziękuję.  

Teresa Glenc
Pani Marszałek! Wysoka Izbo! Panie Rzeczniku!  Zacznę od podziękowania   za rzetelne wykonywanie funkcji rzecznika praw  dziecka. Zawsze na pierwszym miejscu stawia pan  najlepiej pojęte dobro dzieci jako osób najsłabszych,  wymagających pomocy i ochrony. Przede wszystkim  dziękuję za to, co niektórzy nazywają ideologią, a pan  tylko po prostu przypomina art. 38 Konstytucji Rzeczypospolitej Polskiej w następującym brzmieniu:  „Rzeczpospolita Polska zapewnia każdemu człowiekowi prawną ochronę życia”. Art. 2 ustawy o Rzeczniku  Praw Dziecka też pan przypomina, czyli akty prawne,  według których dzieckiem jest każda istota ludzka od  poczęcia do osiągniecia pełnoletności. Żeby nie być  gołosłowną, przypomnę głośną sprawę dziesięciorga  oraz uwagi o stanie przestrzegania praw dziecka w Polsce  

Agnieszka Górska
dzieci z Izdebek. Rodzeństwo trafiło do sióstr służebniczek, znalazły tam godziwe warunki i opiekę. Niestety urzędy przerzucały się odpowiedzialnością finansową, a siostry odsyłane były od drzwi do drzwi.   Na koniec zapytam: Jak zakończyła się ta  bulwersująca dla całej opinii społecznej sprawa? Proszę, żeby mógł pan tutaj wypowiedzieć się na ten temat.   

Monika Rosa
Pani Marszałek! Wysoka Izbo! Panie Rzeczniku!  Zamiast być rzecznikiem, stał się pan po prostu politycznym happenerem. Chce pan chronić życie, to proszę zająć się homofobią   i transfobią, która realnie zabija. Zuza, Michał,  Kacper, Wiktor, Milo, Dominik i wiele innych ofiar  tego realnego problemu. Gdzie pan był, kiedy pan  Czarnek mówił, że osoby LGBT nie są równe ludziom  normalnym? Trzeba kończyć gadać o prawach człowieka. Gdzie pan był, kiedy tworzone były strefy  wolne od LGBT? Proszę mi powiedzieć, ile dzieci  pozbawionych opieki rodziców przebywa w DPS-ach  i ZOL-ach. Co pan zrobił, żeby taka sytuacja nie miała miejsca?  Ile dzieci poniżej 10. roku życia przebywa w instytucjonalnej pieczy zastępczej?  Co pan zrobił, by taka sytuacja nie miała miejsca? Dlaczego  wciąż funkcjonują niezgodnie z polskim prawem domy  małego dziecka? I co pan zrobił? A może zajął się pan  sprawą pani Marty, której  odmówiono leczenia w MSWiA, gdy była w ciąży, urodziła dziecko  z FAS, bo odmówiono jej leczenia na chorobę alkoholową? Gdzie pan był, panie rzeczniku? Pan się nie  troszczy o dzieci , pan się troszczy tylko i wyłącznie o siebie. 

Wanda Nowicka
Szanowna Pani Marszałkini! Wysoka Izbo! Przed  chwilą obejrzeliśmy żałosny spektakl. Pan Pawlak,  który powinien pełnić obowiązki urzędnika państwowego, jakim jest rzecznik praw dziecka, wcielił się  w rolę aktywistki Kai Godek i wpadł w ekstazę z powodu haniebnej decyzji Trybunału Konstytucyjnego  Julii Przyłębskiej, zmuszającej kobiety do rodzenia  śmiertelnie uszkodzonych płodów. Ale mam złą wiadomość dla pana – wyrok Przyłębskiej nie ratuje żadnych dzieci, tysiące kobiet wyjeżdża za granicę, by  przerwać ciążę, ta pana radość to szczyt obłudy. Pan  przecież musi wiedzieć, że zakaz aborcji nie likwiduje jej, tylko naraża kobiety na konsekwencje nielegalnych aborcji. Gdyby pan z taką samą pasją zajmował  się dziećmi urodzonymi, to polskie dzieci miałyby tu  raj na ziemi. Ale one pana nie interesują.  Pytam, czy podjął pan jakąś interwencję w sprawie licznych uczniów i uczennic, którzy byli represjonowani  w szkołach z powodu udziału w protestach kobiet. A może był pan na proteście, by bronić  dzieciaki przed represjami ze strony policji? Proszę  o odpowiedź na piśmie.  

Adam Szłapka
Pani Marszałek! Wysoka Izbo! Pani poseł, wie pani,  co to jest hipokryzja? Hipokryzja to jest zaostrzyć prawo aborcyjne, a polskim kobietom powiedzieć, że mogą  sobie wyjeżdżać za granicę    jeśli je na to stać. To jest hipokryzja. Kto tak  mówił? Jarosław Kaczyński tak powiedział w wywiadzie w PAP-ie, Jarosław Kaczyński    i to jest hipokryzja. Panie rzeczniku, pan się nie  nadaje na ten urząd i dowodem na to jest to pana  wystąpienie.   Pan nie mówił o problemach dzieci, pan nie mówił  o interwencjach, pan mówił o sobie.   Pan mówił o tym, jak twarde ma pan poglądy.  Dzieci nie interesują pana poglądy. A jak bardzo jest  pan odklejony od problemów dzieci, pokazuje też to,  że w roku pandemicznym, kiedy jest masa problemów, które dzieci przeżywają, pan mówi, że przygotował płyty. Panie rzeczniku, dzisiaj nikt płyt nie  słucha, dzieci nawet nie wiedzą, co to jest płyta CD,  a pan dla nich płyty przygotował.   Im to jest kompletnie do niczego niepotrzebne.   oraz uwagi o stanie przestrzegania praw dziecka w Polsce  

Teresa Glenc
Pan się chwali numerem telefonu, na który można  dzwonić? Panu udowodnił redaktor Mazurek, że nie  można się dodzwonić pod ten numer telefonu. I to jest  też hipokryzja.      

Adam Szłapka
I konkretne pytanie: Co pan zrobił, panie rzeczniku, ze wzrostem przemocy domowej w czasie pandemii? Bo słowa o tym pan nie powiedział.  

Katarzyna Kretkowska
Pani Marszałek! Panie Rzeczniku! Wysoka Izbo!  Dzisiaj na budynku Kuratorium Oświaty w Poznaniu  młodzież przypięła tekst Powszechnej Deklaracji  Praw Człowieka oraz imiona wszystkich dzieci, które  w wyniku homofobii popełniły samobójstwo.  „On chce nas podzielić, zastraszyć, odebrać autonomię decydowania o sobie”. O kim była mowa? O Przemysławie Czarnku, o Przemysławie Czarnku, którego  młodzież określa jako tego, którego zapamiętają jako  osobę mającą krew dzieci na rękach. Po raz kolejny  minister Czarnek kilka dni temu nazwał solidarność  z młodzieżą nieheteronormatywną obrazą, demoralizacją społeczeństwa i znów, kolejny raz swoje faszyzujące  dywagacje o tym, kto jest, a kto nie jest normalny.    Panie Rzeczniku! Przyszedł tu pan dzisiaj ubrany  w koszulkę z obrazkiem płodu i głosi, że broni życia.  Zatem  kiedy zacznie pan bronić życia polskich dzieci, polskiej młodzieży popełniającej samobójstwa z powodu szczucia m.in. ministra Czarnka?  Kiedy zareaguje pan adekwatnie do sytuacji i doprowadzi do dymisji Przemysława Czarnka? Kiedy pan  wniesie skargę do premiera na działalność ministra,  która zagraża życiu i zdrowiu emocjonalnemu, psychicznemu dzieci, rozwojowi psychoseksualnemu?  Ostatnie zdanie. Kiedy zareaguje pan na groźby  ministra Czarnka na groźby realne, którym chce poddać szkoły  i dyrekcje szkół terrorowi 3 lat więzienia tylko za to,  że chcą dopuścić do szkół edukację antydyskryminacyjną, antyprzemocową i seksualną?   

Monika Falej
Pani Marszałek! Wysoka Izbo! Panie Rzeczniku!  Jako funkcjonariusz publiczny powinien pan wiedzieć, że organizatorzy kampanii, którą promuje dziś  pan jako rzecznik praw dziecka w Sejmie, wydali  30 mln zł na propagandowe billboardy, które nikomu  w sumie nie pomogły, w ogóle niczemu nie pomogły.  Nie chcą też udostępnić dokumentacji informującej,  skąd mają te środki, mimo takiej powinności. Autorka grafiki protestuje przeciwko wykorzystaniu jej  pracy w tej kampanii, ale co to dla rzecznika, który  ma w swojej nazwie prawo, praw.  oraz uwagi o stanie przestrzegania praw dziecka w Polsce  

Adam Szłapka
oraz uwagi o stanie przestrzegania praw dziecka w Polsce  Ale może pana interesuje i może odpowie pan na  pytanie: Ile interwencji podjął pan w sprawie dzieci,  wobec których stosowano przemoc w szkołach, łamano ich prawa uczniowskie, odmawiając im praw udziału w lekcjach z powodu nakładek na profilach związanych ze strajkiem kobiet, udziału w spacerach czy  też z powodu homofobicznych ataków na młodych ludzi? Ile interwencji podjął pan, chroniąc przed ubóstwem dzieci, które nie mają możliwości zjeść choć  jednego ciepłego posiłku?   Poproszę o te informacje na piśmie. Dziękuję.   

Elżbieta Płonka
Pani Marszałek! Panie Rzeczniku! Szanowni  Państwo! Jestem lekarzem przez 45 lat, widziałam  wiele rzeczy i wiem wiele o życiu ludzkim. Dziecko  jest człowiekiem od poczęcia, a aborcja jest zabiciem  dziecka i zabiciem człowieka.   A zatem przyczyną tragedii naszych dzieci i kłopotów, i samobójstw jest niestety głęboka dezintegracja  wewnętrzna tych dzieci. Jest problem rozpadu rodziny  i jest również problem ideologizacji dzieci. Dzieci potrzebują naprawdę prawidłowej opieki, potrzebują miłości, o której tu nikt nie mówi albo niewielu.  Przepraszam, nasza strona mówi. I gdyby nie Prawo i Sprawiedliwość, to tutaj mówilibyśmy już tylko  o samobójstwach dzieci z LGBT. Ale to LGBT właśnie jest przyczyną, że dzieci popełniają samobójstwa, ta ideologia.  Po prostu.   To jest tak głęboka dezintegracja , której mam przykłady.   Mam pytanie do pana rzecznika, bo się nie zgadzam z panem Sośnierzem. Dziękuję za te interwencje, które pan podjął. Proszę o zmianę prawa w sądzie  w kierunku dobra i upodmiotowienia dziecka, bo  dzieci w konflikcie damsko-męskim, mężów i żon,  ojców i matek są traktowane niestety przedmiotowo,  a nie podmiotowo w sądzie. Dziękuję.    

Krystyna Skowrońska
Szanowna Pani Marszałek! Panie i Panowie Posłowie! Panie Rzeczniku! Kiedy i ile razy podjął pan  interwencję urzędu w sprawie psychiatrii dziecięcej?  Kiedy i ile razy w sprawie psychologów w szkołach,  którzy są potrzebni dzieciom? Kiedy i ile razy występował pan w sprawie zmniejszenia wydatków na  szklankę mleka dla dzieci w szkołach oraz na owoce?  I ostatnia sprawa. Komisja do spraw pedofilii. Komisja do spraw pedofilii zwraca się do Watykanu, bo  nie otrzymuje od Episkopatu żadnych dokumentów.  Czy pan w tej sprawie, ważnej sprawie, podjął jakąkolwiek interwencję, będąc rzecznikiem praw dzieci,  aby to Episkopat  poszczególne diecezje przekazały sprawy, które  były podejmowane w latach 2002–2020, żeby w tej  sprawie nie trzeba było występować do Watykanu?  To są ważne rzeczy.  I jeżeli pan dzisiaj ma  taką koszulkę, to pan powinien z komisją do spraw  pedofilii współpracować każdego dnia.   

Marta Wcisło
Pani Marszałek! Wysoka Izbo! Panie Rzeczniku!  Rzecznik praw dziecka podejmuje działania zmierzające do ochrony dziecka przed przemocą, okrucieństwem oraz innym złym traktowaniem. Stoi na straży praw dziecka. Szczególną troską otacza dzieci  niepełnosprawne. To teoria. W praktyce pan rzecznik  mówi: klaps nie zostawia wielkiego śladu, klaps nie  zabija, klaps to nie bicie, a edukatorzy seksualni podają tabletki czy środki farmakologiczne, żeby zmienić dzieciom płeć. Po prostu szok, szanowni państwo.  Tymczasem w Polsce lawinowo rośnie liczba prób  samobójczych wśród dzieci i młodzieży. 5164, z czego  niestety 107 przypadków skutecznych. Co pan rzecznik robi w tym zakresie? Chyba wydaje płytę, jak  nam dzisiaj powiedział, żeby dzieci się nie nudziły.  

Monika Falej
oraz uwagi o stanie przestrzegania praw dziecka w Polsce  Co pan zrobił, panie rzeczniku, dla dzieci niepełnosprawnych w zakresie szczepień?  Co pan  zrobił w zakresie psychiatrii dziecięcej w województwie lubelskim? Bo z tego, co wiem, nic. Polskie dzieci nie mają dziś rzecznika. Polskie dzieci mają dziś  fanatyka.  

Joanna Mucha
Dziękuję bardzo. Pani Marszałek! Panie Rzeczniku! Mam do pana  bardzo merytoryczne, wydaje mi się, pytanie. Chciałabym zapytać, jakie jest pana stanowisko dotyczące  szczepień dzieci. Pytam o szczepienia obowiązkowe.  Pytam o to, czy jest pan w kontakcie z ministrem  zdrowia w sprawie szczepień na COVID dzieci poniżej 18. roku życia, czy ma pan wiedzę na temat dowodów naukowych, czy te dzieci powinny być szczepione pana zdaniem, czy nie, czy powinny być szczepione za zgodą rodziców, czy powinny same o tym  decydować. Szczepienia na HPV – czy jest jakakolwiek opinia pana na ten temat? Bardzo byłabym ciekawa, jakie są pana opinie na ten temat. Dziękuję  uprzejmie.  

Mirosław Suchoń
Bardzo dziękuję. Pani Marszałek! Panie Rzeczniku! Wysoka Izbo!  Chciałem zapytać – padło tutaj bardzo wiele bardzo  ważnych pytań – o jeszcze jedną istotną rzecz, istotną dla młodych ludzi. Chodzi o edukację. Mamy dziś  niestety bardzo zideologizowanego ministra edukacji, pana ministra Czarnka.   Mam taką obawę, że te działania, które podejmuje, spowodują, że młodzi ludzie, zamiast otrzymać  narzędzia, normalną edukację – tak, normalną edukację przydatną w życiu, która będzie pomagała później realizować swoje marzenia – otrzymają edukację,  która będzie jedynie odpowiadała potrzebom tej części sali Wysokiej Izby. W związku z tym jakie pan  rzecznik podjął działania, aby rzeczywiście w ministerstwie programami nauczania zajęły się osoby, które posiadają kompetencje, a nie tylko polityczny mandat obecnej większości? Dziękuję bardzo.  

Marta Wcisło
oraz uwagi o stanie przestrzegania praw dziecka w Polsce  posła. Tak że są takie, które łączą. Mam nadzieję, że  je wprowadzicie w życie. Za to dziękuję.  Wielokrotnie i na różne sposoby poruszaliście państwo zagadnienie psychiatrii dziecięcej. Było całe mnóstwo wystąpień rzecznika praw dziecka, natomiast są  dwie najważniejsze kwestie. Po pierwsze, wiem, że  trudno przechodzi niektórym przez gardło nazwisko  pana ministra Szumowskiego, ale to za jego kadencji  rozpoczęła się wielka reforma psychiatrii dziecięcej.  Za to bardzo serdecznie mu dziękuję. Wiele, wiele lat  zaniedbań doprowadziło do tego, że faktycznie mamy  zapaść, bo jest 300 czy niecałe 400 lekarzy psychiatrów dziecięcych w Polsce. I tak być nie powinno. Natomiast reformę psychiatrii dziecięcej rozpoczął pan  minister Szumowski. I za to dziękuję.  Co do psychiatrii Nie skończył, ponieważ wykształcenie psychiatrów trwa kilka lat. To są zaniedbania z poprzednich lat, a teraz one są nadrabiane.  Oczywiście źle jest, że trafiło to na bardzo trudny  okres pandemii. To jest w oczywisty sposób – o tym  również pisałem i wielokrotnie mówiłem – temat do  jak najszybszej poprawy, bo nie może być tak, że na  22 tys. szkół jest 11 tys. psychologów szkolnych. Tak  być nie może. Od września musi być ta pomoc jak  najszersza. Zaproponowałem pomysły. Wiele ośrodków pomocy pokrzywdzonych, które są finansowane  m.in. z Funduszu Sprawiedliwości Ci psychologowie i pedagodzy, którzy tam pracują, pomagają pokrzywdzonym przez przestępstwo, powinni być i zgłaszać się również do szkół, do wójtów, burmistrzów,  żeby służyć pomocą w szkołach, już teraz pomocą na  tyle, na ile jest ich możliwość. A tych ośrodków jest  kilkaset w Polsce dzięki Funduszowi Sprawiedliwości i za to ministrowi sprawiedliwości dziękuję. Kolejne nazwisko, które ciężko przechodzi wielu  przez gardło albo tylko w negatywnym znaczeniu,  pana ministra Czarnka i systemu edukacji w tym  trudnym roku. To dzięki panu ministrowi Czarnkowi podstawa programowa w tym najtrudniejszym  czasie została okrojona po to, żeby dzieci i młodzież  mogły, chociaż w tym zakresie, łatwiej przetrwać ten  trudny okres i za to panu ministrowi prof. Przemysławowi Czarnkowi bardzo serdecznie dziękuję. Wracamy do psychiatrii, szanowni państwo. Były  pytania, co rzecznik robił m.in. w tej sprawie. Przypomnę ubiegły rok – właśnie mija równo rok. Przez  3 miesiące wspólnie z jednym z największych sklepów na świecie – wspomnę, bo to jest, można powiedzieć, biznesowa odpowiedzialność – IKEĄ rozwoziliśmy wyposażenie warte ponad 2 mln zł do wszystkich oddziałów psychiatrycznych w Polsce.   Ordynatorzy byli zaskoczeni, że jest taka działalność, że można wybrać samemu to, co dzieciom jest  potrzebne: materace, wyposażenie, wszystko. I co się  okazało? Tylko która telewizja podała o tym informację? Tylko Telewizja Polska, nikt inny nie podał  tej informacji. Więc w ramach wsparcia psychiatrii  przypomnienie o tym, w jaki sposób trzeba dzieciom  już w szkole pomagać, w tym najtrudniejszym okresie – przez wychowawców, nauczycieli, którzy znali  dzieci w okresie sprzed pandemii i mogą wiedzieć,  gdzie były problemy. To tam powinna być największa  pomoc. Pomoc psychiatryczna, wsparcie telefonu zaufania – dziękuję panu posłowi za przytoczenie tego  numeru, bo faktycznie trzeba to powtarzać  800 121 212. Promujmy ten telefon. Promujmy  ten telefon, tak jak wiele innych, o których też mówię. Teraz przejdźmy do koszulki. Szanowni państwo  – serce.  Dzisiaj myślałem, że wszyscy parlamentarzyści  mają wielkie serca. Ba, na tej sali były dwa serca –  jedno serce miała pani poseł Hartwich z rzekomą  tęczą i to serce. Myślałem, że tamto serce nie wyklucza, ale okazuje się, że wyklucza,    Czy faktycznie tak ma być, czy mamy się wstydzić  za to, że kwestionujemy prawo, jakie obowiązuje  w Polsce? Kilka dni temu pan poseł Kierwiński prosił o to na antenie jednego radia, żeby stosować tylko  polskie prawo. Zatem, proszę państwa, stosujmy polskie prawo.   Ja nie zajmuję się sobą. Zajmuję się dziećmi. Dzień  za dniem zajmujemy się dziećmi.  I przejdźmy, drodzy państwo  Dziękuję bardzo wszystkim moim współpracownikom, bo 100 pracowników Biura Rzecznika Praw  Dziecka to są rzecznicy praw dziecka. Rzecznikami  praw dziecka są również wszyscy ci, którzy każdego  dnia, w cichości, w rodzinach zastępczych, o których  zaraz też powiem, szczególnie panu posłowi Szczerbie, pani poseł Rosie, każdej nocy przytulają dzieci  porzucone albo zostawione, dotknięte przemocą, o której też za chwilę – oni są wszyscy rzecznikami praw  dziecka. Wszyscy powinni dostać odznaczenie rzecznika praw dziecka. Co do pytania o ustawę antyprzemocową. Mało  kto wie, że w Ministerstwie Sprawiedliwości m.in.  nad tą ustawą pracowałem z ministrem Romanowskim i dla pana ministra Ziobry, ona weszła w życie  na rzecz dzieci i chroni dzieci.  Takie SMS-y, szanowni państwo, wczoraj, 24 godziny temu, gdy też tutaj pracowaliście, dostałem  m.in. z Komendy Głównej Policji i nadal dostaję.  Rzecznik Praw Dziecka Mikołaj Pawlakoraz uwagi o stanie przestrzegania praw dziecka w Polsce  To jest z północy. Ok. godz. 23.25 lekarz dyżurujący  szpitala dziecięcego w pewnym mieście powiadomiła  telefonicznie, że do placówki został przywieziony  przez karetkę pogotowia ratunkowego wraz z matką  w stanie ciężkim 2-miesięczny Oskar. Po przeprowadzonych badaniach u niemowlaka rozpoznano masywny krwiak podtwardówkowy nad płatami czołowym, ciemieniowym, potylicznym, skroniowym lewym, tkanki mózgowej, złamanie czaszki po stronie  lewej. Niemowlę wprowadzono w stan śpiączki. Stan  ciężki, stabilny. Zatrzymano ojca dziecka, Sebastiana  – 3 promile alkoholu, matka trzeźwa. Ja mam te sprawy codziennie, właśnie dzięki ustawie antyprzemocowej, którą wspólnie wprowadziliście, bo można chronić dzieci i można wykrywać te  przestępstwa. To jest realne narzędzie – ustawa antyprzemocowa, a nie różne ideologiczne konwencje  czy innego rodzaju przepisy, które nie mają żadnego  znaczenia.   To są twarde przepisy wprowadzone również dzięki rzecznikowi praw dziecka, które chronią dzieci. Kwestia dzieci z Izdebek. Padło konkretne pytanie  od pani poseł dotyczące wsparcia dziesięciorga dzieci,  które padły ofiarą pedofila, 2 lata temu, 3 lata temu  prawie odebrane po takim okrutnym przestępstwie.  Dzięki rzecznikowi praw dziecka – znowu ja, wiem,  ale od tego jestem, żeby bronić dzieci, bo nikt nie stanął w ich obronie – sąd tej dziesiątki nie rozdzielał, bo  był plan ich rozdzielenia. Dzięki mojej apelacji dzieci  są razem, tylko że nie dostały pieniędzy. Cały czas,  przez 10 miesięcy dziesięciorgiem dzieci – to jest prawie 4 tys. zł miesięcznie na dziecko – opiekowały się  siostry, którym bardzo serdecznie dziękuję.  Po wielu interwencjach i pismach rzecznika praw  dziecka te pieniądze zostały przekazane i w maju  starostwo podpisało umowę, dzieci będą miały utrzymanie do czasu dorosłości. Pilnuję sprawy cały czas.  Ile lat więzienia dostał ojciec za czyny na swoich dzieciach? Chyba 9 lat. Więc będę prawdopodobnie wnosił kasację od tego wyroku, żeby kara miała też charakter odstraszający na przyszłość, bo tak łagodne  kary za tak brutalne przestępstwa wobec dzieci są  niedopuszczalne.  Kolejna sprawa. Część pytań, szanowni państwo,  dotyczyła, szczególnie z zakresu edukacji, wsparcia  dzieci w początkowym okresie pandemii. Otóż jedno  z moich pierwszych wystąpień w tym okresie dotyczyło tego, żeby wesprzeć dzieci w wykorzystaniu środków, które były kierowane do wójtów, burmistrzów,  prezydentów, prawie 300 mln zł, bo nie wiedzieli oni,  jak je wydawać, że trzeba natychmiast jechać do sklepów i kupować dla dzieci komputery i rutery. Z mojego  biura ponad 50 komputerów zostało przekazanych  w pierwszych dwóch tygodniach wprost dla dzieci,  które potrzebowały tego na terenach wiejskich. To jest  realna pomoc na tyle, na ile rzecznik mógł to wykonać,  a w pozostałych sprawach pilnował tego, żeby pieniędzy nie brakowało. Oczywiście jest też tak, że nie można w pełni stwierdzić To jest problem w całej Europie, bo spotkaliśmy się z rzecznikami praw dziecka  z całej Europy, 3 czy 4 tygodnie temu  i wszyscy w pierwszej kolejności stwierdzili, że  nie są w stanie określić, ile dzieci nie wzięło udziału  w lekcjach zdalnych.  Szanowni Państwo! Co do przemocy, co do wsparcia psychiatrii dziecięcej, co do wsparcia ojców i rodzin, bo przecież chodzi nie tylko o alienację ojców,  ale o spory rodzinne, które niestety trawią polskie  rodziny i dzieci Spraw rodzinnych w polskich sądach jest rocznie 0,5 mln, czyli dotyczy to co najmniej  0,5 mln dzieci, chodzi o spór rodziców. Ten płacz  dziecka, gdy widzi rodziców, czy to małżeństwo czy  nie, kłócących się o dziecko albo grających dzieckiem,  to jest szkoda i to jest wielka krzywda dziecka.  Szanowna Pani Poseł! Alimenty natychmiastowe,  rodzinne postępowanie informacyjne, o które zabiegam od 3 lat, jeżeli wejdzie w życie, ulży sądom momentalnie o 60 tys. spraw rocznie. Natychmiastowa  poprawa, tylko państwo niestety nie uchwaliliście  jeszcze tych przepisów i zabiegam o to i proszę o to  żeby te przepisy niebawem zostały uchwalone.  Dziękuję jednocześnie Lewicy, że ostatnio w marcu  sama dokładnie wycięła z projektu alimentów natychmiastowych z algorytmem, z tego projektu sprzed  2 lat i zgłosiła ten projekt. Dziękuję państwu bardzo.  Również w mediach za to serdecznie podziękowałem. Jeżeli może nas coś połączyć, to chciałbym, żeby  jeszcze dzisiaj, dzisiaj jest koniec roku, bo już mamy  25 czerwca, proszę, żebyśmy chociaż to zrobili wspólnie i złożyli dzieciom życzenia: wesołych, spokojnych,  bezstresowych wakacji, żeby z rodzicami, opiekunami mogły wypocząć przez ten czas bez stresu, bo na  pewno stresu dzieciom nie potrzeba nam zadawać.  To jest najważniejsze życzenie dla naszych wszystkich dzieci. Proszę, żebyśmy zrobili to wspólnie. Dziękuję bardzo.    

Krzysztof Lipiec
Bardzo dziękuję. Pani Marszałek! Wysoka Izbo! Drodzy Państwo  Wnioskodawcy! Chcieliście państwo, to macie.   Prawny materiał został przedstawiony i chciałoby  się powiedzieć, że dosyć i koniec. Ale w moim przekonaniu, skoro ta sprawa trafiła tutaj, na sejmową  debatę, to trzeba ją pociągnąć dalej, i spróbuję to zrobić. Ten materiał, który dzisiaj został przedstawiony  przez prokuratora krajowego, jest bezdyskusyjny, bo  tak zdecydowała nie tylko prokuratura, o której będziecie mówili, że jest zależna od rządu, ale jej decyzja została zatwierdzona przez sąd, który według  różnych układanek bardziej zależy od was niż od nas.    Ale, proszę państwa, nigdy nie byłoby tej debaty  w Sejmie, gdyby nie paszkwil „Gazety Wyborczej”, która po raz kolejny szkodzi Polsce, i politycy w to wszystko weszli. To był paszkwil z tego względu, że ten materiał, który został opublikowany, oparty był na wiedzy  pochodzącej od człowieka, który został skazany za fałszywe zeznania, który był – można powiedzieć – kryminalistą, bo ciążyły na nim jeszcze inne wyroki. Jeśli  politycy, mając taką wiedzę, wchodzą w tę debatę, to  jest to po prostu zwykły skandal. Pytanie, o co tak  naprawdę politykom opozycji chodzi. Dla mnie to jest  rzecz niezrozumiała.   Pierwszy Zastępca Prokuratora Generalnego  Bogdan Święczkowskiw okresie od dnia 4 marca 2016 r.328 Dzisiaj nie zamierzam być adwokatem Daniela  Obajtka, bo Daniel Obajtek sam się świetnie obronił.  Obronił się poprzez różne jego aktywności, m.in.,  choć nie był do tego zobowiązany, przedstawił  oświadczenia majątkowe.    Bardzo skutecznie obronił się również przed wymiarem sprawiedliwości. Ale przecież „Gazecie Wyborczej” i wam nie chodziło o to, żeby upokorzyć Daniela Obajtka, tylko  chodziło o to, aby zadbać o interesy tych, którzy do  tej pory zarządzali m.in. koncernami paliwowymi  i występują dzisiaj w obronie niepolskich interesów.  Rzecz dotyczy tak naprawdę gdańskiej oligarchii,  rzecz dotyczy interesów tych, którzy chcą Polsce zaszkodzić, patrząc na to z punktu widzenia innych  państw.  Proszę państwa, Daniel Obajtek jako prezes ważnego koncernu energetycznego, paliwowego miał  bardzo duże osiągnięcia. To wam przeszkadzało.   Prawda jest taka, jeśli mówimy o Orlenie: za waszych rządów, rządów Platformy Obywatelskiej i Polskiego Stronnictwa Ludowego zysk był 2,9 mld zł.  8 lat waszych rządów. 5 lat rządów Daniela Obajtka  – 26,2 mld zł.   A rok 2020 był rokiem dochodowym w czasie kryzysu – 3,5 mld. Mało?   Pokażcie lepszy wynik. Pokażcie lepszą jego aktywność. To ekspansja tegoż koncernu do innych  krajów: Litwa, Niemcy, Czechosłowacja dawna, była,  a więc Czechy i Słowacja dzisiaj jako odrębne państwa.   Proszę państwa, bardzo wam to przeszkadza.  Tak, było kiedyś NRD i wy do niego bardzo tęsknicie. Proszę państwa, dzisiaj zachęcam was do tego,  abyście uznali w waszej polityce polską rację stanu,  rację stanu polskich przedsiębiorstw.   Wiem, że wam to bardzo przeszkadza, szczególnie  przeszkadza wam fuzja Orlenu z Lotosem.  I to jest rzecz niesłychana. Nie kto inny jak właśnie Daniel Obajtek jako prezes koncernu chce zbudować multikoncern.  Taki, który stanie na wysokości zadania w niełatwych czasach, kiedy przyjdzie się mierzyć w walce  energetycznej o tanią, polską, dobrą energię.   I mam takie przekonanie, że to, że na czele Orlenu stoi dobrze zarządzający człowiek, jest nie po waszej myśli , bardzo wam to przeszkadza,  i z tego tytułu należy tylko boleć.  Wnoszę, aby Wysoki Sejm przyjął informację ministra sprawiedliwości – prokuratora generalnego  w tej sprawie, o którą wnioskowali wnioskodawcy.  Dziękuję bardzo.   

Marek Sowa
Pani Marszałek! Wysoka Izbo! Panie Prokuratorze! To nie była informacja, na którą czekaliśmy.   Wysoka Izba, wprowadzając do porządku  obrad dzisiejszą informację, oczekiwała rzetelnej informacji opartej na faktach, a usłyszeliśmy dwie  mowy obrończe w interesie Daniela Obajtka.  Więc postaram się po części pana wyręczyć i przytoczyć wszystko to, co precyzyjnie zostało opisane  w akcie oskarżenia skierowanym przez Prokuraturę  Okręgową w Ostrowie Wielkopolskim do sądu w Sieradzu. Tam mamy opisane praktycznie wszystko i cały  udział grupy przestępczej, której Daniel Obajtek był  bardzo ważnym ogniwem.  W tej historii mamy wszystko: łapówki, koperty,  działania na szkodę firmy, fikcyjne faktury i wszędzie tam pojawia się właśnie Daniel Obajtek. W tej  historii mamy też informację, kto był prawdziwym  prezesem dla Daniela Obajtka. I ku zdziwieniu pewnie polityków prawicy nie był to Jarosław Kaczyński.  Prawdziwym prezesem był Maciej C., rolnik, windykator, oskarżony o kierowanie zorganizowaną grupą  przestępczą, wymuszenia i rozboje oraz nielegalne  interesy z Obajtkiem. Człowiek bezwzględny.  A co robił Obajtek? Według śledczych Obajtek dostał od prezesa łapówkę, a wcześniej razem z nim  oszukiwał firmę Elektroplast. Dostał 5 dych dla wójta.  Te pieniądze przekazał Jerzy R. na parkingu przed  restauracją Staropolska w Wojkowicach Kościelnych.  

Krzysztof Lipiec
w okresie od dnia 4 marca 2016 r. 329 Obajtek i prezes prowadzili wspólny proceder przestępczy polegający na wyłudzaniu znacznych kwot  pieniężnych związanych z fikcyjnymi dostawami tzw.  granulatu na szkodę firmy Elektroplast w Struży.  Z tego tytułu Daniel Obajtek zarobił blisko 800 tys. zł.  Wiemy, że Obajtek zawyżał dostawy o 25%, zatwierdzał fikcyjne faktury. W sumie Elektroplast zapłacił  za 141 t surowca, którego nie było. Jeżeli chodzi o zysk,  działkę dla Daniela Obajtka, to miał on ustaloną stawkę wynoszącą połowę kwoty fikcyjnych, wirtualnych  dostaw i podobnie połowę od nadwyżek doliczanych do  dostaw realnych. Ponadto Daniel Obajtek doliczał sobie 40 gr na 1 kg towaru. Ta prowizja wynikała z faktu, że mógł przecież zwyczajnie kupować gdzie indziej.  To wszystko zeznania, które w akcie oskarżenia  zostały wprowadzone i są dostępne. I tu warto wrócić  do majątku Daniela Obajtka, bo być może prokuratura przynajmniej częściowo ustaliła dodatkowe  źródła dochodu Daniela Obajtka, a przypomnę, że  w roku 2014 Daniel Obajtek był już człowiekiem bardzo bogatym. Posiadał ponad 3-hektarowe gospodarstwo w Stróży, działki w Piwnicznej, Łężkowicach,  Sasinie, Kopalinie i Lanckoronie   warte ponad 0,5 mln, dwa mieszkania w Myślenicach, trzy domy w Stróży, Sasinie i budowany wówczas  pałac w Łężkowicach, cztery domki letniskowe w Kopalinie, 10% udziałów w ERG Bieruń-Folie sp. z o.o.  kupionych w 2012 r. za 260 tys. zł. Zresztą podobnej  inwestycji dokonała mama Daniela Obajtka, która  wówczas zarabiała 1700 zł.     Ten wielomilionowy majątek nie mógł być sfinansowany z samorządowej pensji i każdy z nas to wie,  państwo też to wiecie.     A zatem skąd Daniel Obajtek miał te pieniądze?  To było zadanie służb, aby to wszystko wyjaśnić.  A przecież to nie jest koniec, bo inwestowali brat,  mama, ojciec, a nawet 20-letni szwagier, który  w 2003 r. w gminie Choczewo kupił od gminy 28-arową działkę za 102 tys. zł.    I co zrobił? Po roku przekazał tę działkę w drodze  darowizny zupełnie obcej osobie, którą przypadkowo  był ojciec Daniela Obajtka, a sam Daniel Obajtek na  tej działce miał ustanowione użyczenie dożywotnie  nieograniczone. Przypadek? Nie sądzę.  Podobnych operacji, gdzie majątek wędrował w gronie rodzinnym, jest znacznie więcej. Istna karuzela.  Nieprawidłowości stwierdziło CBA. Pan prokurator  na ten temat w ogóle, nawet słowa nie powiedział. Daniel Obajtek w oświadczeniach majątkowych   nie wykazywał domków letniskowych, nie wykazywał kredytów, zaniżał swoje dochody, ukrywał majątek. Dlaczego pan o tym nie powiedział ani słowa?  Dlaczego w ogóle prokuratura nie skorzystała z zawiadomienia CBA i nie podjęła śledztwa w tej sprawie?   Pytanie jest następujące: Co zrobił PiS? No, PiS  utorował Danielowi Obajtkowi drogę do najważniejszych funkcji w państwie, zmieniając prawo i angażując cały aparat państwa. Zamiast sprawę wyjaśnić,  sprawę tuszowaliście.   I teraz parę słów na temat tego, co w całej sprawie 

Marek Sowa
Ostatnie kilkanaście sekund.  W całej sprawie wokół Obajtka ciągle przewijają  się politycy PiS-u – komisarz Unii Europejskiej do  spraw rolnictwa Janusz Wojciechowski, trzech senatorów: Wojciechowski, Jackowski, Dobkowski, prokurator   Prokuratury Okręgowej w Piotrkowie Trybunalskim Magdalena Witko, prywatnie żona byłego  posła PiS-u i prezydenta Tomaszowa Mazowieckiego.  To ona wycofała akt oskarżenia z sądu.      Pan prezydent jest bliskim współpracownikiem  Janusza Wojciechowskiego.    Posłowie PiS-u zmienili ustawę, aby można było  wycofać akt oskarżenia z sądu. Przedtem takiej możliwości nie było, tylko sąd miał prawo zwrócić akt  oskarżenia celem uzupełnienia, a wyście wycofali akt  oskarżenia, żeby sprawę zatuszować. Ale to wam się  nie uda.    Co robiły prokuratura, służby w tej sprawie? O Kaczyńskim nawet nie wspomnę.  Szanowni Państwo! Zastanawiam się, co on na was  ma, że tak go bronicie.   Co on na was ma, że tak go bronicie?  w okresie od dnia 4 marca 2016 r.330 Funkcjonujecie jak zorganizowana grupa.  Dlatego w imieniu klubu Koalicji Obywatelskiej  składam wniosek o odrzucenie informacji ministra  sprawiedliwości, prokuratora generalnego.   

Arkadiusz Iwaniak
Pani Marszałek! Wysoka Izbo! Wysłuchawszy prokuratora krajowego, możemy stwierdzić, że kruk krukowi oka nie wykole. Ta mentalność kruka ma swoje  kolejne odsłony i pozwolicie państwo, że podam tutaj  trzy przykłady.  Prezydent Andrzej Duda w listopadzie 2015 r. skorzystał, choć tak naprawdę trafniejsze określenie to:  wykorzystał prawo łaski w stosunku do ministra  Kamińskiego i ministra Wąsika. A więc natychmiast  po wyborze na urząd prezydenta wykorzystał do celów partyjnych posiadane kompetencje. Pół roku później, bo w czerwcu 2016 r., Prawo i Sprawiedliwość,  o czym pan prokurator krajowy nie wspomniał, zaraz  po wygranych wyborach wprowadza ustawę, której  art. 5 daje możliwość, a wręcz nakazuje sądowi na  wniosek prokuratury wycofanie aktu oskarżenia.  Dziwnym zrządzeniem losu jako pierwszy jest akt  oskarżenia w stosunku do Daniela Obajtka – tutaj  pod pretekstem uzupełnienia materiałów w prowadzonym śledztwie. Następnie pod przykrywką tzw.  tarczy antykryzysowej posłowie PiS zaproponowali  zmianę w przepisach, która miała znosić odpowiedzialność karną urzędników, którzy naruszają obowiązki służbowe – tutaj patrz minister Sasin. Czy nas  to dziwi? Myślę, że nie. Trzeba przyznać, że w kryciu  swoich macie rozmach i nic was nie powstrzyma, nawet specjalnie napiszecie ustawę. Wracając do pana Daniela Obajtka – można by  powiedzieć: pana Daniela Wszystko Mogę Obajtka –  warto zadać pytanie, dlaczego i komu aż tak zależało i kto naciskał na prokuraturę, że postępowanie  dotyczące Obajtka odebrano Prokuraturze Okręgowej w Ostrowie Wielkopolskim i przekazano prokuratorom z Piotrkowa Trybunalskiego, a potem jeszcze  dalej, którzy już we wrześniu 2016 r., a więc dosłownie  chwilę po wejściu w życie specprzepisu z art. 5   lex Obajtek, złożyli wniosek o wycofanie aktu  oskarżenia z sądu i przekazanie z powrotem do prokuratury. Jak twierdzili, konieczne było uzupełnienie materiału dowodowego. I zupełnie przez przypadek w ramach uzupełniania materiału dowodowego  do tej pory oskarżony o współdziałanie w zorganizowanej grupie przestępczej Daniel Obajtek w czerwcu  2017 r. już nie pojawia się w tejże właśnie sprawie,  która została zwrócona do sądu. Jak się prokuratura zorientowała, bo nie jesteście  aż tak doskonali, że zażalenie na cofnięcie sprawy  mógł wnieść również m.in. jeden z ośmiu pozostałych  oskarżonych bądź też oskarżyciel posiłkowy, to w listopadzie 2016 r. uchwaliliście modyfikację specprzepisu, która dziwnym trafem likwidowała możliwość  złożenia zażalenia na wycofanie aktu oskarżenia  z sądu. Czy to przypadek? Nie sadzę. Warto z tego miejsca więc zadać pytanie, w ilu jeszcze sprawach prokuratura wykorzystała art. 5 specustawy po Danielu Obajtku? Kim jest Daniel Obajtek,  że takie rzeczy dla niego robicie? Jakie wystąpiły okoliczności, że z aktu oskarżenia znika wątek Obajtka?  Czy sprawę nadzorował bezpośrednio sam minister  Ziobro, czy też bezpośrednio wydawał polecenia w tej  sprawie? Czy przypadkiem nie jest tak, że pod projektem tej ustawy, tego specprzepisu podpisały się osoby,  których rodziny w ramach wdzięczności zostały zatrudnione w Orlenie? To jest opis działalności zorganizowanej grupy,  zorganizowanej grupy wykorzystującej władzę do  celów tuszowania, zamiatania pod dywan, uniewinniania oraz otaczania parasolem ochronnym PiS-owskich kolesiów, cwaniaków i kombinatorów, którzy  w demokratycznym państwie prawa zostaliby skazani i siedzieli przez długie lata. Kontynuując wątek Obajtka, warto zwrócić również uwagę, że kiedy zorganizowana grupa trzymająca władzę, zwana przez wielu Zjednoczoną Prawicą, skakała sobie do gardeł w walce o wpływy i kasę,  na światło dzienne wyszły wspomniane już tutaj taśmy Obajtka, obnażające jego prawdziwe oblicze i ujawniające jego ogromny majątek, zdobyty w co najmniej  niejasnych okolicznościach przyrody.w okresie od dnia 4 marca 2016 r. 331 Ale jak to powiedział sam prezes PiS, rzeczony  Obajtek ma coś takiego, co daje Bóg, a co trudno zdefiniować. Nie wiem, czy to daje Bóg, ale jest to na pewno opisane w dziesięciu przekazaniach Bożych, czyli  Dekalogu. Tu ze szczególną uwagą polecam pkt 7 tegoż Dekalogu. Zmieniliście państwo w patologiczny układ polityczny  i gospodarczy. Stworzyliście klikę,  która sobie co prawda nie ufa, ale chronicie swoje  ciemne interesy, i to niekonieczne w uczciwy sposób.  Przyjdzie za to zapłacić. Ja wiem, że ręka rękę  myje. I tak zupełnie na koniec, pani marszałek, chciałem – nie ma tutaj pana prezesa Obajtka – jako płocczanin mu powiedzieć, że płocczanie wywiesili taki  duży, ładny transparent: rak dla Płocka, pieniądze  dla Krakowa. Zapomniał pan o czymś takim, co jest  odpowiedzialnością społeczną biznesu, budowaniem  relacji ze społecznością lokalną. I zamiast pomagać  nam w Płocku za to, że mamy taki zakład, który jest  dla nas uciążliwy, który powoduje i zwiększa zachorowalność na raka, głównie u kobiet, pan daje pieniądze Krakowowi.  

Krzysztof Paszyk
Dziękuję bardzo. Pani Marszałek! Wysoka Izbo! Panie Prokuratorze! Analiza kilku ostatnich lat postępowania służb,  prokuratury wobec swego rodzaju fenomenu, wielokrotnie wychwalanego przez lidera obozu rządzącego  dzisiaj w Polsce, dowodzi niezbicie jednej rzeczy: że  w przyszłości ta wspomniana prokuratura, wspomniane służby muszą zostać jak najbardziej oddalone  od polityki, od polityków, od bieżącego wpływu polityków na te służby, bo analiza krok po kroku całej sprawy pokazuje, jaką patologią grozi właśnie pomieszanie  porządku tych instytucji z bieżącą polityką. Z całym szacunkiem, panie prokuratorze, ale ile  by tu pan jeszcze czasu nie poświęcił na tłumaczenie  działania swoich podwładnych, sprawa z daleka wydaje się niezwykle podejrzana. Patrząc na kolejne  kroki instytucji, która panu podlega, widać wyraźnie, jak nietykalną postacią jest dzisiaj w Polsce pod  rządami Prawa i Sprawiedliwości pan Daniel Obajtek. Jest wiele niejasności, jest wiele pokrętnych tłumaczeń w jego sprawie, natomiast niezbite dowody  pokazują, jak sobie żartował z zasad, których powinien przestrzegać, jeśli chodzi o transparentność,  przejrzystości, jeśli chodzi o majątek, który gromadził, i sposoby, w jaki go gromadził. To jest rzecz  zdumiewająca, rzecz, która też w przyszłości musi  doczekać się wyjaśnienia. W imieniu Klubu Parlamentarnego Koalicja Polska również składam wniosek o odrzucenie tej informacji. Dziękuję bardzo.  

Mirosław Suchoń
Bardzo dziękuję. Szanowna Pani Marszałek! Panie Prokuratorze!  Wysoka Izbo! To jest charakterystyczne: jest środek  nocy, niemalże 25 minut po godz. 1   i PiS załatwia swoje najciemniejsze sprawy. Myślę, że ten wynik głosowania i fakt, że ten punkt  w ogóle znalazł się w harmonogramie, to jest cud,  jeden z wielu cudów dotyczących Daniela Obajtka. Drugi cud to brawurowe wystąpienie, panie prokuratorze: nic się nie stało, Polacy, nic się nie stało.  Ale widzimy wiele zdarzeń, które bez przesady można nazwać cudami, począwszy od zadziwiających  decyzji ministerstwa i prokuratury, aż po nieprawdopodobną przychylność ze strony partyjnej władzy.  Część z tych historii dla zwykłego obywatela skończyłoby się twardym spotkaniem z wymiarem sprawiedliwości, ale nie w tym przypadku. A więc albo  wierzymy w cuda i cudowne przemiany dowodów,  albo stoi za tym wszystkim pełen buty i arogancji polityczny, ciemny układ gwarantujący bezkarność.  Albo Daniel Obajtek, który urodził się pod szczęśliwą  gwiazdą, jest przez tę gwiazdę chroniony, albo roztoczono nad nim czarny parasol ochronny. Jeżeli go  roztoczono, to ten czarny parasol gwarantuje bezkarność oraz to, że zorganizowana grupa polityczna,  która za tym wszystkim stoi, może w spokoju uwłaszczać się na majątku państwowym. Ale pytamy dziś pana prokuratora o te cuda. Głośna sprawa w mediach. Rok 2013, Daniel Obajtek  zatrzymany przez Centralne Biuro Śledcze Policji.  Usłyszał zarzut współdziałania ze zorganizowaną  grupą przestępczą prezesa. Pan Daniel Obajtek lubi  prezesów. Chodziło o wyłudzenia, oszustwa i przyjęcie łapówki. Prokuratura kieruje do sądu akt oskarżenia. Mijają lata. Nadchodzi rok 2016, Prawo i Sprawiedliwość zmienia Kodeks postępowania karnego  w taki sposób, aby móc umorzyć postępowanie w sprawach, które zostały skierowane do sądu. Cudownym  

Arkadiusz Iwaniak
w okresie od dnia 4 marca 2016 r.332 zrządzeniem losu akurat te przepisy pozwalają prokuraturze na wyciągnięcie akt z sądu, a następnie prokuratura umarza sprawę na wniosek obrony. Sprawa  rozpływa się w powietrzu. I jak tu nie wierzyć w cuda? Panie Prokuratorze! Czy naprawdę rząd zmienił  przepisy w taki sposób, aby oskarżeni o poważne przestępstwa mogli unikać skazania? Czy prawdą jest, że  dokładnie miesiąc po wejściu w życie tych przepisów  prokuratura cofnęła z sądu akt oskarżenia Daniela  Obajtka? I, panie prokuratorze, najważniejsze pytanie:  Ile takich cudów było w całej Polsce? I jeszcze jedno  pytanie: Czy panu prokuratorowi nie wydaje się dziwne, że w ponad 98% spraw karnych dochodzi do oskarżania, a w tym przypadku prokuratura złożyła akt  oskarżenia, potem go wycofała i umorzyła sprawę?  I dzieje się to akurat w przypadku hołubionego przez  Prawo i Sprawiedliwość byłego wójta. Ale to nie wszystko. Jeden z dzienników ujawnia  taśmy nagrane w 2009 r. Treść tych taśm wskazuje  na to, że Daniel Obajtek, będąc wójtem Pcimia,  w praktyce kierował firmą. To oznaczałoby popełnienie przestępstwa, ponieważ prawo zakazuje samorządowcom prowadzenia działalności gospodarczej. Co  więcej, podczas jednej z rozpraw, jak czytamy w mediach, Daniel Obajtek zeznał, że nigdy nie prowadził  potajemnie firmy. To oznaczałoby, że skłamał przed  sądem, co podpada pod paragraf dotyczący składania  fałszywych zeznań. Prokuratura ma te taśmy. I co?  I nic. Cudownym zrządzeniem losu nie dostrzega taśm  leżących na biurku prokuratora. I jak tu nie wierzyć  w cuda, panie prokuratorze? Kolejny cud, w zasadzie kolejne pasmo cudów, pomyślelibyśmy, gdyby CBA kilka lat temu nie zawiadomiło prokuratury o zatajeniu posiadania działki  i zadłużeniu. Ale zawiadomiło. Prokuratura co prawda uznała, że to nic, ale opinii publicznej zapaliła się  czerwona lampka. Niezabudowana działka, którą  Daniel Obajtek podarował bliskim, powraca do niego  zabudowana. Kto płacił za budowę? Z jakich środków? Opinia publiczna nie uzyskała wystarczających  wyjaśnień. Daniel Obajtek ma także dworek w przysiółku Borkówko. Tam dopiero dzieją się cuda. Najpierw nieruchomość przejęła jedna fundacja, później druga. Obie  te fundacje dostały ministerialne dotacje na kosztowne remonty prywatnej nieruchomości pana Obajtka.  I wreszcie zakup apartamentu, 187 m2 na warszawskim Bemowie, 7 tys. za 1 m2. To musiał być cud. Panie Prokuratorze! Czy prokuratura naprawdę  wierzy w cuda? A może ministerstwo i prokuratura  pomyliły role? Zamiast dochodzić prawdy, zajmują się  ochroną. Może to jest układ polityczno-biznesowy,  który ma patronat na najwyższych szczeblach władzy. Ale z drugiej strony  chyba nikt przy  zdrowych zmysłach, mający w nazwie prawo i sprawiedliwość, nie tolerowałby w swoich szeregach układu, który niszczy państwo. Chyba że w tej sprawie ja  z kolei wierzę w cuda. Pani Marszałek! Wysoka Izbo! W imieniu Koła  Parlamentarnego Polska 2050 wnoszę o odrzucenie  informacji ministra sprawiedliwości i prokuratora  generalnego, ponieważ ona kompletnie nic nie wniosła do tej sprawy. Dziękuję bardzo.  

Michał Gramatyka
Pani Marszałek! Panie Prokuratorze! Wysoka  Izbo! Jest w tej sprawie firma, która ponosi półtora  miliona straty. Jest w tej sprawie oskarżony Obajtek,  który ma osiągnąć korzyść majątkową w wysokości  800 tys. zł. Jest w tej sprawie tona dokumentów, są  świadkowie, są podejrzani. Są nawet tacy podejrzani,  którzy w toku postępowania przyznają się do winy. Jak to jest, że musicie kolanem dopinać zmianę  prawa, żeby tylko wycofać z sądu akt oskarżenia? Jak  to jest, że gubicie głównego świadka oskarżenia, bo  nie potraficie go znaleźć w Polsce, i na tej podstawie  stwierdzacie, że jego zeznania są niewiarygodne? Jak  to jest, że wobec śledczych, którzy doprowadzili do  wniesienia do sądu aktu oskarżenia, wytaczacie sprawę o nadużycie uprawnień, a potem po cichu ją umarzacie? Jak to jest, że wycofując z sądu akt oskarżenia,  kłamiecie, że robicie to w celu uzupełnienia materiału  postępowania, ustalenia, jaka była rola oskarżonego  Obajtka w firmie? To przestępcy mają się bać, a nie  ich ofiary – mówi wasz szef, pan minister Ziobro. Jak  to jest, że go tutaj nie ma? Gdzie się kończy wasze prawo i wasza sprawiedliwość, a gdzie zaczyna się ochrona  waszych kolegów?  

Katarzyna Lubnauer
Panie i Panowie Posłowie! Pani Marszałek! Ja  bym chciała spytać właściwie o jedno. Jako matematyk  jakoś nie jestem w stanie uwierzyć w jedną rzecz. Jak  to się dzieje, że prokuratura zdecydowała się, pan pro

Mirosław Suchoń
w okresie od dnia 4 marca 2016 r. 333 kurator Ziobro zdecydował się na odebranie sprawy  prokuraturze, prokuratorowi w Ostrowie Wielkopolskim, zamiast tego przeniósł ją do Prokuratury Okręgowej w Piotrkowie Trybunalskim i zupełnym przypadkiem –  biorąc pod uwagę, że mamy ponad 5 tys. prokuratorów w Polsce – ta sprawa trafiła do pani Magdaleny  Witko, która prywatnie jest żoną prezydenta Tomaszowa Mazowieckiego, a wcześniej posła PiS? I chciałam  spytać: Ilu w prokuraturze jest prokuratorów, którzy  są bezpośrednio związani rodzinnie z posłami PiS? Czy  to może jest tak, że po prostu musiało tak się stać?    

Tomasz Głogowski
Szanowna Pani Marszałek! Wysoki Sejmie! W polityce jesteśmy przyzwyczajeni do tego, że na ten sam  temat poszczególne osoby mówią różne rzeczy. Ale  chyba większej różnicy jak w dzisiejszej debacie na  temat działań wymiaru sprawiedliwości wobec Daniela Obajtka, większej różnicy jak w wystąpieniu  pana prokuratora generalnego i wystąpieniach parlamentarzystów nie można sobie wyobrazić. Nie będę  więc powtarzał tych faktów, które wymieniali moi  przedmówcy, czy pan poseł Marek Sowa, czy inni  parlamentarzyści, tylko chciałem poprosić pana prokuratora, żeby się odniósł do tych faktów, które tu  zostały przedstawione. Nie po raz pierwszy pan o nich  usłyszał, nie po raz pierwszy myśmy o nich usłyszeli  – o kwestiach majątku pana Daniela Obajtka i jego  bliższej i dalszej rodziny, majątku, który nie mógłby  mieć pokrycia w ich dochodach, o poważnych poszlakach mówiących o prowadzeniu działalności gospodarczej, kiedy nie mógł on jej prowadzić. Chciałem  zapytać pana prokuratora: Czy pan nie uważa, że są  to sprawy, którymi prokuratura powinna się wnikliwie zainteresować, że powinien pan nie tylko przedstawiać nam informację o działaniach sądu i prokuratury sprzed lat, ale  powinien pan starać  się tę sprawę dogłębnie rozwiązać? Dziękuję.  

Barbara Nowacka
Pani Marszałek! Panie Prokuratorze! Po pierwsze,  jestem głęboko zdumiona, że pan minister Ziobro nie  ma odwagi przyjść. Pamiętam, jak tutaj parę tygodni  temu próbował dobić się do mównicy, pan marszałek  Terlecki mu nie pozwolił. Rozumiem, że to jakiś szok  pourazowy, że on już boi się mównicy i boi się konfrontacji z parlamentarzystami, tym bardziej że teraz  musi odpowiadać na niewygodne pytania.   Stworzyliście lex Obajtek, specjalnie dla jednego  gościa. To jest coś niesamowitego. Chciałabym zapytać: Czy jest jakiś inny przypadek wycofania przez  prokuraturę aktu oskarżenia na mocy zmienionej  ustawy z 2016 r.? Bardzo bym prosiła o podanie tego.  Chciałabym też zapytać, bo pan, panie prokuratorze, jest bardzo mocno związany z partią Prawo  i Sprawiedliwość, kandydował pan z jej list, był pan  czynnym politykiem Prawa i Sprawiedliwości: Jak  się pan czuje, mając takie hasła: prawo i sprawiedliwość, będąc prokuratorem, mając świadomość, że  te przepisy wprowadzacie pod stołem, to w ustawie  COVID-owej wpiszecie bezkarność, to w zawód dentysty – lex Obajtek? Czy uważa pan, że to jest dobre  stanowienie prawa? Czy to są właściwe standardy?  Czy to jest bezprawie? Dziękuję.  

Monika Rosa
Pani Marszałek! Wysoka Izbo! Panie Prokuratorze! Czy pana, jako prawnika, prokuratora, człowieka uczciwego, stojącego na straży praworządności  i uczciwości, nie razi wielomilionowy majątek pana  Obajtka, który zrodził się – uwaga – z pensji samorządowej? Czy pana nie rażą manipulacje w przekazywaniu sobie majątku, jego tworzeniu i budowaniu?  Czy pana nie razi to, że większość rządowa dla jednego człowieka kolanem przepchnęła ustawę, która  miała na celu wycofanie aktu oskarżenia? Czy pana  nie razi polityczne zaangażowanie polityków Prawa  i Sprawiedliwości w ochronę pana Obajtka?  Chciałam także się dowiedzieć: Czy prawdą jest, że  prawomocnie skazani zawarli porozumienie z firmą  Elektroplast – prawomocnie skazani za to, że wyrządzili tej firmie szkody na co najmniej 1,4 mln zł? Czy  takie porozumienie między tymi prawomocnie skazanymi a firmą Elektroplast  zostało zawarte?  

Katarzyna Lubnauer
w okresie od dnia 4 marca 2016 r.334 

Adam Szłapka
Pani Marszałek! Wysoka Izbo! Panie Prokuratorze! Nie: Panie Adwokacie!  Bo wy chyba  pomyliliście role, bo w sprawie Obajtka wy dalece nie  jesteście prokuraturą, wy jesteście adwokaturą – tylko w sprawie Obajtka.  Od momentu wygrania wyborów przez Prawo  i Sprawiedliwość prokuratura Ziobry i pana zajmuje  się chronieniem interesów Obajtka. Nie da się inaczej  przedstawić tego wszystkiego, co się stało od 2015 r.,  od 2016 r. w sprawie Daniela Obajtka – przeniesienie  z jednej prokuratury, napisanie specjalnego prawa,  po to żeby ochronić Daniela Obajtka. On wam jest  potrzebny, bo wy potrzebujecie swojej oligarchii. To,  co wy chcecie stworzyć, to w politologii nazywa się  kapitalizm państwowy. To już funkcjonuje, niestety  całkiem nieźle, w putinowskiej Rosji  gdzie znajduje się swoich biznesmenów, których  z pieniędzy państwowych się tuczy , potem  się ich chroni, a ich pieniądze  wykorzystuje się do użycia władzy. I to jest wasze zadanie w tej sprawie. Wy go  bronicie, a nie jesteście prokuraturą.  

Michał Szczerba
Panie Prokuratorze! Jak kandydował pan z jedynki z listy PiS z Sosnowca, miał pan takie hasło:  bezpieczna i uczciwa Polska. To hasło zostało zrealizowane, ta Polska jest bardzo bezpieczna dla Daniela Obajtka, ale niestety nie jest uczciwa. Chcemy  zapytać pana bardzo wprost, ponieważ był to rok  2016, pan już był w Prokuraturze Krajowej: Czy pan  jest autorem tego przepisu, który w mediach nazywany jest lex Obajtek – przepisu, który dotyczy tego,  żeby pozwalać cofać sprawy z etapu sądowego do etapu postępowania przygotowawczego prowadzonego  przez prokuraturę?  Z tego przepisu skorzystał Daniel Obajtek. Jego sprawa została wycofana z sieradzkiego sądu okręgowego, a potem wydział zamiejscowy Prokuratury Krajowej, na czele której pan stoi,  sprawę umorzył. Mówi się, są zakłady w PiS-ie, czy  pan jest autorem tego przepisu, czy też pan minister  Warchoł. Byłbym wdzięczny, gdyby pan mógł tutaj  przyjść i uczciwie odpowiedzieć, czy pan, czy pan  Warchoł.  A może ktoś inny?  

Marek Sowa
Pani Marszałek! Panie Prokuratorze! Zastanawiałem się, dlaczego się tak zachowujecie. Odpowiedź  jest chyba banalnie prosta. Historia Daniela Obajtka  pokazuje, jak działa swoisty układ zamknięty, który  tworzycie jako obóz polityczny. I wszystko w państwie PiS podporządkowaliście temu układowi. Jesteście organizacją zorganizowaną  o dużych wpływach, powiązaniach z osobami  na różnych szczeblach władzy, biznesu i służb. Zadam panu jedno pytanie: Czy jest pan wiarygodny i czy pan w ogóle nie ma jakiegoś poczucia wstydu  i zażenowania? Przecież jest osoba, która łączy ministra Ziobrę, byłą premier Szydło i Daniela Obajtka.  Wie pan, kto to jest? Obrońca każdej z tych osób, mecenas Zaborowski.  

Urszula Zielińska
Pani Marszałek! Panie Ministrze! Wysoka Izbo!  W ostatnim czasie media obiegła informacja, że w prokuraturze, do której trafiło zawiadomienie o składaniu fałszywych zeznań przez pana Obajtka, nie ma  płyty z nagraniami, które miały te zarzuty potwierdzić. W państwie PiS różne rzeczy nagle albo znikają, albo się psują: płyta z wypadku premier Szydło pękła, 400-stronicowa teczka ks. Dymera zawieruszyła  się w aktach innej sprawy, płyta CD w sprawie pana  Obajtka zniknęła.  Jak za dotknięciem czarodziejskiej różdżki w sprawach niewygodnych dla obecnej władzy dowody albo  rozpływają się w powietrzu, albo się psują.  Panie Ministrze! Proszę o informacje. Czy podjęte zostały czynności mające na celu ustalenie, co stało się z płytą z dowodami w sprawie pana Obajtka?  Czy ustalono, kto jest odpowiedzialny za ich zniknięcie? W czyjej pieczy znajdowały się i czy osoba odpowiedzialna poniosła konsekwencje?w okresie od dnia 4 marca 2016 r. 335 Wysoka Izbo! W normalnym kraju wyjaśnieniem  wątpliwości i pytań dotyczących Obajtka zajmowałyby się już dawno  niezależna prokuratura  i niezależne służby. Problem polega na tym, że nie  mamy ani niezależnej prokuratury, ani niezależnych  służb. W związku tym na wiarygodne odpowiedzi  w sprawie pana Obajtka przyjdzie nam poczekać do  zakończenia waszych rządów. Na szczęście będzie to  niedługo.  

Klaudia Jachira
Panie Przewodniczący Komitetu do spraw Bezpieczeństwa Kaczyński! Pani Marszałek! Wysoka  Izbo! Nieobecny Ministrze Sprawiedliwości! Czy do  pana Obajtka prokuratorzy nie zapukali jeszcze, bo  nie wiedzą, w którym ze swoich pałaców, dworków  czy apartamentów śpi? Można się pogubić w dziesiątkach milionów dotacji, upustach na apartamenty,  sponsoringach, przepisywanych działkach, pałacach,  willach. Tylko wciąż nie usłyszeliśmy, żeby prokuratura zajęła się wyjaśnieniem choć jednej z tych spraw.  I choć prokuratura się tym nie zajęła, to i tak wszyscy dobrze wiemy, jak się to skończy. Przypomnijmy, że w 2013 r. późniejszy szef Orlenu  był jeszcze Danielem O. Usłyszał zarzuty współdziałania ze zorganizowaną grupą przestępczą i przyjęcia  łapówki od jej szefa. W 2016 r. PiS uchwalił przepisy,  które pozwoliły prokuraturze najpierw wycofać sprawę  z sądu, a potem ją umorzyć. To dzięki wam Daniel O.  z 2013 r.  bez wyroku sądu stał się dziwnym  trafem w 2016 r. Danielem Obajtkiem. Niech pan dzisiaj, patrząc ludziom prosto w oczy,  odpowie na pytanie: Czy te przepisy uchwalono specjalnie dla Obajtka? Dlaczego prokuratura, którą pan  nadzoruje, nie pozwoliła na wyjaśnienie tych oskarżeń przez sąd? Czy to pan wydał polecenie lub sugerował umorzenie postępowania przygotowawczego  prowadzonego przeciwko Obajtkowi?  

Mateusz Bochenek
Pani Marszałek! Panie Prokuratorze! Wysoka  Izbo! Czego jak czego, ale kryształów w PiS-ie nie brakuje. Jak jeden zakłada pancerz, to pojawia się inny.  To w zasadzie już sytuacja, wydaje się, standardowa. Ale co jeden, to – trzeba przyznać – lepszy, choć  ich wszystkich cechuje na pewno kilka rzeczy: konflikt interesów, ukrywanie majątku, nepotyzm, działania bezprawne. To jest najbardziej przerażające, że  te wszystkie sprawy najczęściej zamiatane są pod  dywan, jak gdyby ich nie było. To wszystko dla dobra  ojczyzny, dla wyższych celów, dla Rzeczypospolitej.  O tym najczęściej słyszymy. To jest naprawdę porażające, że do takich sytuacji dochodzi. Mam do pana prokuratora dwa konkretne pytania  i prosiłbym o udzielenie na nie odpowiedzi. Czy prawdą jest, że to prokuratura wycofała akt oskarżenia  z sądu w Sieradzu po przeprowadzeniu zmian  w prawie karnym w 2016 r. celem uzupełnienia  zarzutów? I drugie pytanie: Czy akt oskarżenia po  uzupełnieniu ponownie trafił do sądu i czy obejmował  Daniela Obajtka i trzech prawomocnie skazanych  w 2015 r. jego współpracowników? Dziękuję.  

Artur Łącki
Pani Marszałek! Wysoka Izbo! Panie Prokuratorze! O majątek pana Obajtka nie będę pytał, bo dżentelmeni o pieniądze nie pytają. Jedno tylko powiem:  w Rewalu – nie wszyscy w Polsce wiedzą, gdzie to leży  – mieszkanie kosztuje 15 tys. zł za 1 m2 w najgorszym  budynku, a pan Daniel kupił za niecałe 7 tys. w Warszawie. Dziwne? Dziwne.  Można? Można. U was chyba wszystko można. Panie Prokuratorze! Czy pan sobie zdaje sprawę,  że połączenie Lotosu z Orlenem jest szkodliwe dla  Polski? Czy wy w Zjednoczonej Prawicy mieliście dokumenty, które by stwierdzały, jakie korzyści z połączenia Lotosu z Orlenem będzie miała Polska? Bo ja  panu powiem: 30% Lotosu trzeba będzie oddać na  rynek dla firm zachodnich, bo tak wymaga Unia Europejska. Trzeba będzie oddać 30% magazynów, trzeba będzie oddać 30% nabrzeży. To jest zbrodnia przeciwko polskiej własności.  Chciałbym te  dokumenty zobaczyć, dokumenty, które stwierdzają,  że to jest dobry interes dla Polski. Ostatnie zdanie. Czy wy zdajecie sobie sprawę, że  zaczynacie hodować takich oligarchów jak Putin  w Rosji? Przecież to jest masakra w tym kraju.  

Urszula Zielińska
w okresie od dnia 4 marca 2016 r.336 

Artur Łącki
To jest pierwszy oligarcha. Za chwilę będziemy mieli 10 takich. Dziękuję bardzo.  

Małgorzata Tracz
Pani Marszałek! Wysoka Izbo! Panie Prokuratorze czy też Adwokacie! Chciałam dopytać o to co inni,  ponieważ to pytanie musi wybrzmieć. Mam więc pytanie o słynny już specprzepis, czyli art. 5 ust. 1 ustawy o zmianie Kodeksu postępowania karnego, powszechnie znany jako lex Obajtek. Bo to jest doprawdy dziwny traf, że specprzepis, który już na etapie  prac legislacyjnych budził wiele wątpliwości, krytykę  ówczesnej Krajowej Rady Sądownictwa, Sądu Najwyższego czy Krajowej Rady Radców Prawnych,  wszedł w życie 5 sierpnia 2019 r., a już miesiąc później, czyli 5 września, prokurator wycofał sprawę  Daniela Obajtka z sądu. Jeszcze tego samego roku  uchwalono modyfikację specprzepisu, która likwidowała możliwość złożenia zażalenia  na wycofanie aktu oskarżenia z sądu. To jest bardzo dziwna sprawa. Dlatego zapytam wprost i chciałabym  uzyskać odpowiedź wprost: tak lub nie. Tylko jeszcze pytanie. Czy ten przepis miał zastosowanie w innej sprawie niż sprawa Daniela Obajtka,  czy też został specjalnie dla niego stworzony? Tak  lub nie.  

Franciszek Sterczewski
Szanowna Pani Marszałek! Wysoka Izbo! Nieobecny Panie Ministrze Sprawiedliwości! Szanowni  Państwo! Widzimy, co się dzieje z panem Obajtkiem.  Widzimy, jak budowana wokół niego jest cała struktura oligarchiczna, jak ta Izba niestety uchwala ustawy tylko po to, żeby oczyścić pana Obajtka z różnych  zarzutów, które mu są stawiane przez różne sądy. To  jest oczywiście skandal. To jest wszystko po to, żeby  budować po prostu państwo partyjne, zawłaszczać  prasę, nie doprowadzać do żadnej reformy energetycznej i centralizować, upartyjniać całe państwo.  Dlaczego prokuratura generalna, zamiast bronić interesu społecznego, buduje oligarchię? Dlaczego prokuratura, zamiast po prostu bronić spraw publicznych, broni  człowieka, który współpracował z gangsterami? To jest po prostu skandal i to  musi się skończyć, być może po wyborach, które niestety przegracie. Dziękuję.  

Rafał Grupiński
Szukam Zbigniewa Ziobry, ministra sprawiedliwości. Nie ma.   Nie wiem, gdzie się schował. Zniknął.    Rozumiem. Każdy minister bałby się, gdyby wprowadzał lex Obajtek w tak bezczelny sposób, prawda? Pani Marszałek! Wysoka Izbo! Panie Prokuratorze! Mam zupełnie inną sprawę. Nie zajęliście się  wszystkimi kwestiami dotyczącymi pana Obajtka.  Np. duża firma, koncern energetyczny Enea z centralą w Poznaniu, kupowała najwyższej jakości rury  osłonowe do kabli energetycznych w wielkopolskich  firmach Arot i Q-Systems. Pan Daniel Obajtek zostaje prezesem Energi. Co się okazuje po chwili? Zarząd  Enea SA każe spółkom podległym dywersyfikować  zakupy rur osłonowych. Gdzie mają kupować? U Bernadetty Obajtek w TT Plast w Małopolsce.   Pytam: Czy naprawdę musicie pozwalać na tego rodzaju oligarchizację państwa polskiego? Czy naprawdę prokuratura jest ślepa i tego nie widzi?  

Krystyna Skowrońska
Szanowna Pani Marszałek! Panie i Panowie Posłowie! Pan poseł Grupiński nie znalazł pana ministra Ziobry. Mam do pana ministra Ziobry pytanie:  Czy Daniel jest kryształowy? Chciałabym o tym wiedzieć, bo państwo z tej mównicy o niektórych osobach  mówili, że są kryształowe, a potem okazywało się inaczej. Z tej informacji, którą przedstawił pan prokurator, a skonfrontował wypowiedź pan poseł Sowa,  wynika coś innego, naprawdę coś innego. Po pierwsze, lex specialis, lex Obajtek. Chciałabym zapytać,  kto był inicjatorem tego przepisu. Bo w tej sprawie  państwo powinni przeprowadzić dochodzenie. Jaka  była opinia Rządowego Centrum Legislacji? Chodzi  o to, abyśmy nie mieli nigdy do czynienia z takimi  pozornymi, nieprawdziwymi przepisami, niepotrzebnymi, dla jednej osoby.  Poza tym czy nie  zastanawia pana prokuratora tak wiele czynności  pozornych przeprowadzonych przez pana Obajtka?  Czy nie dziwi pana tak wiele czynności dotyczących  darowizn wielkich kwot, które są czynnościami pozornymi?  Nieujawnionych. Chciałabym uzyskać, pani marszałek, jedno. Wszyscy na tej sali czekamy. W ławach PiS-u jest puściusieńko, bo oni umieją tylko krzyczeć i szerzyć propagandę.   Chcielibyśmy szczerej, prawdziwej odpowiedzi na  wszystkie pytania, które zadaliśmy i które zadał pan  poseł Sowa w imieniu klubu Koalicji Obywatelskiej.   

Maciej Lasek
Szanowna Pani Marszałek! Panie Prokuratorze!  Wysoka Izbo! Liczne darowizny od bliskich, jak powiedziała moja przedmówczyni, to jeden z charakterystycznych znaków majątku Daniela Obajtka. Szlacheckie Gniazdo w Choczewie, ziemia w małopolskich Łężkowicach, prawie 2 ha gruntu, itd. Ile było  tych darowizn? Ile z nich zostało zgłoszonych do urzędu skarbowego? To jest pierwsze pytanie. I drugie pytanie, w zasadzie problem. Pełnomocnikiem Daniela Obajtka jest Maciej Zaborowski, który od lat reprezentuje Zbigniewa Ziobrę, jego małżonkę. To mecenas, który zasiada w Radzie Nadzorczej  PZU, której głównym akcjonariuszem jest Skarb  Państwa, mecenas, którego klub PiS rekomendował  do Trybunału Stanu. Ten mecenas, blisko współpracujący ze Zbigniewem Ziobrą, reprezentuje Daniela  Obajtka, którego sprawę ma zbadać prokuratura podlegająca Zbigniewowi Ziobrze. Panie Prokuratorze! Czy naprawdę nie uważa pan  tego za coś głęboko niewłaściwego? Dziękuję.  

Jan Szopiński
Pani Marszałek! Wysoka Izbo! Jest godz. 2 w nocy,  25 czerwca 2021 r. Panie prokuratorze, czy pan lubi  pracować w godzinach, w których pan dzisiaj odpowiada posłom? Czy pan lubi być w tego typu sytuacji?  No ale rozumiem. Dodatkowo jeszcze na tej sali,  gdzie powinniśmy tworzyć prawo i też rozliczać tych,  którzy to prawo łamią, nie ma ani jednego posła PiS-u.  Panie i Panowie z PiS-u, czego się wstydzicie? Pewnie mógłbym tutaj mówić, że pan Obajtek to  gwiazda obozu władzy, że pan Obajtek to z jednej  strony znakomity menadżer, ale z drugiej strony – ten,  którego ściga prawo. To ten , który ma to  szczęście, że w znajdujących się w krakowskiej prokuraturze aktach zginęła płyta CD z nagranymi rozmowami z 2009 r. Panie prokuratorze, gdzie jest ta  płyta? Gdzie jest ta płyta, która mogła być ważnym  dowodem w sprawie? Szanowne Panie i Szanowni Posłowie! Panie Prokuratorze! Niech pan uwierzy, że przyjdzie jeszcze  taki dzień, taki czas, jak nie dzisiaj, to za parę lat,  że w tej Izbie zostanie powołana sejmowa komisja  śledcza do spraw zbadania tej sprawy, i wtedy ta sprawa  zostanie wyjaśniona. Niech pan uwierzy. w okresie od dnia 4 marca 2016 r.338 

Katarzyna Kretkowska
Pani Marszałek! Panie Prokuratorze! Panie prokuratorze, jak chce pan przekonać Polki i Polaków, że  Polska jest krajem prawa i sprawiedliwości? Ograniczenie do miesiąca wolności dla emeryta za to, że zjadł  w sklepie śliwkę w czekoladzie. Nagłośnione medialnie  zamknięcie w więzieniu ubezwłasnowolnionego chorego psychicznie za to, że ukradł czy zjadł wafelka za  99 gr. Mogłabym kontynuować i przytoczyć całą listę  takich przypadków. Tymczasem mamy tu kradzieże na  kilkaset złotych, łapówkę przyjętą w czasach, gdy był  wójtem, fikcyjne faktury, niewyjaśnione źródła monstrualnego majątku, tworzenie ustaw przez polityków,  czystki w sądach, przenoszenie akt , umarzanie zarzutów, czyli ewidentne działanie zorganizowanej jak mafia grupy polityczno-przestępczej. Mamy  tu powrót bezprawia, buty charakterystycznych dla najciemniejszych czasów, wracających tu jak fantom z zaświatów polskiego feudalizmu. Chodzi o taką mentalność typową dla polskiej pańszczyzny, gdzie jednego  się gnębiło, a drugiemu było wszystko wolno. Mam pytanie do pana prokuratora. Wszyscy mamy  pytanie, na które pan prokurator nie odpowie, bo nie  może. Może on powiedzieć tylko to, co może, na co  pozwalają jego mocodawcy. Ale tu padło pytanie o Orlen i Lotos, ich połączenie, które jest niekorzystne dla  Polski. Panie Prokuratorze! Niech pan wyciągnie wnioski. Kto jest mocodawcą pana mocodawców, skoro to  wszystko prowadzi do rozwiązania niekorzystnego  dla Polski? 

Mirosław Suchoń
Bardzo dziękuję. Pani Marszałek! Panie Prokuratorze! Wysoka  Izbo! Panie prokuratorze, co prawda pan jest chyba  bardziej politykiem niż prokuratorem, ale myślę, że  pan pamięta jednak, jak 20 lat temu pracował pan  w przestępczości zorganizowanej. Chciałem pana zapytać, czy panu nie zapala się czerwona lampka, kiedy pan słyszy te taśmy, kiedy pan czyta te relacje.  Nie zapala się panu czerwona lampka, że to jest dowód na to, że ktoś mógł popełnić przestępstwo? Nie  zapala się panu czerwona lampka? Bo jeżeli nie, to  oznacza, że ta polityka bardzo przytępiła pana czujność. Połowie Polski zapala się czerwona lampka. I drugie pytanie, o nieruchomość w przysiółku Borkówko. Tam jest taki mechanizm: fundacja, dotacja,  dotacja ministerialna, ze spółek Skarbu Państwa, kolejna fundacja. Czy w tym przypadku panu prokuratorowi nie zapala się czerwona lampka? Połowie Polski  się zapala , a prokuraturze – nie. Bardzo  bym prosił o to, żeby pan był uprzejmy to wyjaśnić.  Dziękuję bardzo.  

Marek Sowa
wiedzieć, jaką rolę odgrywał w sprawach pana Obajtka prokurator Dudek – czy ktokolwiek inny prowadził  sprawy Daniela Obajtka od samego początku? – a nie  mówić, że tam Seremet się tym zajmował. Proszę to  powiedzieć.  Proszę powiedzieć, czy pana naprawdę nie oburza  fakt, że facet w ciągu roku, mając 130 tys. netto dochodu, inwestuje 800 mln zł, 800 tys. zł? Czy pana  naprawdę nie oburza fakt, że CBA zgłasza prokuraturze sprawę, że nie ujawnił czterech domków letniskowych za 300 tys. zł, że nie ujawnił działek, że zaniżył  wartość nieruchomości? Naprawdę pana to nie oburza? My się pytamy: Skąd Obajtek miał kasę na swoje  inwestycje? Bo nie miał jej z funkcji, z pensji wójta.  a nie kryć Obajtka.   

Grzegorz Lorek
Pani Marszałek! Wysoka Izbo! Zelów w powiecie  bełchatowskim to miejsce specyficzne. Specyfika ta  wynika z faktu, iż jego mieszkańcy to prawdziwa  mieszanka wyznań i kultur. Historia tej niewielkiej  miejscowości jest przykładem, że przez całe wieki  mogą obok siebie egzystować pokojowo społeczności  wyznające Pana Boga na swój własny sposób. Zelów  był, a w niektórych przypadkach nadal jest domem  dla katolików, luteran, kalwinów, babtystów, a także  wyznawców religii mojżeszowej. Truizmem jest zatem stwierdzenie, że powyższy fakt znacząco odcisnął się na historii tego miasta. Szczególny ryt pozostawili czescy protestanci, bracia czescy mieszkający  w Zelowie. Wygnańcy religii z Cesarstwa Austriackiego w XVI w. stworzyli prężnie działającą społeczność. Utworzona na początku XIX w. parafia do dziś  jest miejscem bardzo ważnym. W niewielkim muzeum na jej terenie znajduje się izba szkolna będąca  odwzorowaniem takowej z czasów jednego z założycieli braci czeskich Jana Amosa Komeńskiego z prawdziwym wyposażeniem z XVII w. Bardzo ważna dla  miasta i regionu jest rodzina Jelinków, której nestoPierwszy Zastępca Prokuratora Generalnego  Bogdan Święczkowskirem był pastor Jan Jelinek urodzony i wychowany  w Zelowie, bohater II wojny światowej. Działał na Wołyniu, pomagał Polakom prześladowanym przez  Niemców, Rosjan, i Ukraińców, a także Żydom. Brał  udział w walkach I korpusu czechosłowackiego o Przełęcz Dukielską. Po wojnie zdecydował się pozostać  w Czechosłowacji. Zdecydowanie odrzucał i nie zgadzał się z reżimem komunistycznym, przez co został  skazany i osadzony w więzieniu na 2 lata. Zelów to nie tylko Czesi. Z tym miejscem związanych jest wiele innych znanych osób, jak choćby zmarły w 2006 r. malarz Waldemar Krygier, bliski współpracownik Jerzego Grotowskiego, pochowany na cmentarzu ewangelicko-reformowanym w Zelowie.  Wspomnieć należy o innych duchownych protestanckich, jak pastor Robert Liersch czy Roman Lipiński, współautor ekumenicznego przekładu Biblii. Chciałbym także wymienić prof. Emiliana Klemensa Nowickiego, który urodził się w 1781 r., polskiego lekarza zwanego ojcem polskiej chirurgii.  Zmarł 5 marca 1876 r. w Przeczni, gmina Zelów, pochowany na cmentarzu ewangelicko-reformowanym  w Zelowie.  Należy również powiedzieć o prof. Józefie Jersaku urodzonym w Zelowie w 1929 r., geografie, geologu, jednym z najlepszych polskich paleontologów.  założycielu Polskiej Stacji Antarktycznej im. Henryka Arctowskiego na Spitsbergenie. Zmarł w 1991 r.  i został pochowany na cmentarzu ewangelickim w Zelowie.  Paweł Wondraczek. Urodził się 13 sierpnia 1897 r.  we wsi Ignaców, gmina Zelów. Linia rodzinna Wondraczka wywodzi się z pierwszej migracji braci czeskich do Zelowa. Po wybuchu I wojny światowej zostaje wcielony do wojska i służy w 10. Kaniowskim Pułku  Artylerii Lekkiej wchodzącym w skład 10. Dywizji  Piechoty. 4 lipca 1920 r. w pierwszym dniu ofensywy  sowieckiej bierze udział w bitwie pod miejscowością  Ulin, obecnie na północy Białorusi. Odznacza się niezwykłą walecznością i bohaterstwem. Gdy jego bateria  zostaje zmuszona do odwrotu, walczy do końca. Schodzi z pola walki jako ostatni, jednocześnie ratując rannego żołnierza. Za swój czyn zostaje odznaczony Krzyżem Virtuti Militari V klasy. Numer rozkazu 2806,  rozkaz z 17 kwietnia 1921 r. Po II wojnie światowej  powrócił do Czechosłowacji. Zmarł 19 lutego 1978 r.  w wieku 81 lat. Paweł Hulka-Laskowski, 1881–1946. Polski pisarz, tłumacz, działacz, publicysta społeczny, a przede  wszystkim religijny. Urodził się 25 czerwca 1881 r.  w Żyrardowie w rodzinie czeskich ewangelików, potomków braci czeskich. Szanowni Państwo! Zelów to niewielki punkt na  mapie, ale przez jego historię warto o nim pamiętać.  Zwyczajne i niezwyczajne małe miasteczko. Dziękuję.   

Jan Szopiński
Pani Marszałek! Wysoka Izbo! Radny powiatu  mogileńskiego pan Mateusz Lisiecki zwrócił się do  mnie z wnioskiem o interwencję poselską w sprawie  problemów, jakie sprawiają mieszkańcom powiatu  mogileńskiego opóźnienia ze strony rządu dotyczące  nowelizacji tzw. ustawy odorowej określającej m.in.  minimalne odległości od zabudowań, w jakich mogą  funkcjonować np. chlewnie, kurniki, fermy czy wysypiska odpadów.  Odór związany z działalnością takich obiektów  jest jednym z dużych problemów nie tylko mieszkańców wsi na terenie powiatu mogileńskiego, ale także  mieszkańców innych powiatów. Działalność związana z chowem przemysłowym czy gromadzeniem odpadów nie tylko często bywa prowadzona z naruszeniem warunków życia i dobrostanu mieszkańców  wsi, ale niesie za sobą wymierne zagrożenia zdrowia  związane z oddziaływaniem substancji toksycznych,  takich jak siarkowodór czy amoniak. Odory mają negatywny wpływ na zdrowie człowieka. Mogą wywołać  depresję, znużenie, problemy oddechowe, bóle głowy,  nudności, podrażnienie oczu i gardła. Problem silnych i dokuczliwych odorów ze składowiska odpadów komunalnych w Bydgoszczy podnosi także grupa mieszkańców osiedla Siernieczek,  której przedstawiciele podkreślają, że reakcję firm  odpowiedzialnych za zanieczyszczenie można osiągnąć głównie poprzez protesty społeczne, a nie poprzez wymaganie stosowania odpowiedniego prawa  wobec tych, którzy zanieczyszczają powietrze. Dlatego możliwie szybko powinny wejść w życie i jednocześnie skutecznie eliminować te sprawy przepisy odorowe dotyczące także miast.  Samorządowcy z terenów wiejskich nie są przeciwni funkcjonowaniu ferm czy innych zakładów związanych z hodowlą i przetwórstwem, ale według nich  tego typu działalność produkcyjna nie może być prowadzona z naruszeniem zdrowia czy życia mieszkańców terenów sąsiadujących z tymi zakładami, zwłaszcza że w opinii ministra rolnictwa i rozwoju wsi Polska nie jest zagrożona brakiem żywności czy mięsa,  zatem ewentualne mnożenie zakładów na stosunkowo małej powierzchni nie powinno być w Polsce priorytetem gospodarczym. Podobnie samorządowcy  z miast nie są przeciwni funkcjonowaniu składowisk  odpadów pod warunkiem, że te składowiska nie będą  utrudniały życia mieszkańcom i nie będą niebezpieczne dla środowiska. W sprawie, o której mówię, Wysoka Izbo, pozwoliłem sobie skierować do ministra klimatu i środowiska stosowną interpelację i liczę, że pan minister po

Grzegorz Lorek
chyli się nad nią i zechce przychylić się do wniosków,  które w niej zawarłem. Podobnie mój klub przedłożył,  też na ręce pani marszałek Sejmu, projekt ustawy  w tej sprawie. Liczymy, że projekt ten stosunkowo  szybko znajdzie się w porządku obrad tej Izby i będziemy mogli uchwalić dobrą ustawę, która będzie  eliminowała te uciążliwości dla mieszkańców polskich wsi i miast, w tym również dla mieszkańców  Bydgoszczy i powiatu mogileńskiego. Dziękuję bardzo. 

Fryderyk Kapinos
Szanowna Pani Marszałek! Wysoka Izbo! W 2020 r.  minęło 25 lat od utworzenia Specjalnej Strefy Ekonomicznej Euro-Park Mielec. Z perspektywy czasu  zdecydowanie można ocenić to wydarzenie jako przełomowe dla miasta Mielca i powiatu mieleckiego,  a także rozwoju polskiej przedsiębiorczości. Pandemia koronawirusa i związane z nią obostrzenia sanitarne uniemożliwiły w ubiegłym roku organizację obchodów jubileuszu tego wydarzenia. Dopiero poprawa sytuacji epidemiologicznej pozwoliła na  zorganizowanie uroczystego spotkania i konferencji  pn. „Euro-Park Mielec – od tradycji po przemysł 4.0”,  które odbyły się na zamku w Baranowie Sandomierskim 11 czerwca 2021 r., a więc w roku 30. rocznicy  powstania Agencji Rozwoju Przemysłu, która zarządza specjalną strefą ekonomiczną w Mielcu. Spotkaniu przyświecał przede wszystkim jeden cel, jakim  bez wątpienia było docenienie roli, którą odgrywała,  odgrywa i będzie odgrywać pierwsza w Polsce specjalna strefa ekonomiczna, która powstała w 1995 r.  w Mielcu. Był to okres transformacji, upadł największy w mieście zakład pracy. Bezrobocie wynosiło  wówczas ponad 30%. Co trzeci mieszkaniec regionu  był bezrobotny. Nie było perspektyw, zagrożony był  byt ekonomiczny. Powstanie strefy było wielką nadzieją. Sukces został osiągnięty, choć wielu w to nie wierzyło.  To zasługa wielu osób, w tym samorządowców  z Mielca i regionu mieleckiego, a także pracowników  Agencji Rozwoju Przemysłu z centrali spółki w Warszawie i oddziału w Mielcu, którzy pracowali przy powstaniu strefy oraz dbali o jej dalszy rozwój. Wszystkim tym osobom należą się serdeczne podziękowania.  Podziękowania należą się również przedsiębiorcom,  którzy zaufali tej idei i zainwestowali swój kapitał. Mówiąc o 25-letniej historii Specjalnej Strefy Ekonomicznej Euro-Park Mielec, nie sposób nie wspomnieć  o osobie śp. Stanisława Padykuły współtworzącego mielecką strefę ekonomiczną, w latach 1991–1996 wiceministra przemysłu, a od 1997 r. wiceprezesa Agencji  Rozwoju Przemysłu, który w roku 2001 zginął w katastrofie lotniczej w trakcie podróży służbowej do Wenezueli. Miał on wielkie i niekwestionowane zasługi przy  powstaniu i w pierwszych latach działalności specjalnej  strefy ekonomicznej w Mielcu. Podczas wspomnianej  konferencji w Baranowie Sandomierskim został pośmiertnie odznaczony odznaką honorową „Zasłużony  dla Województwa Podkarpackiego”. Specjalna Strefa Ekonomiczna Euro-Park Mielec  to obecnie ponad 1700 ha powierzchni w 33 podstrefach na terenie 19 powiatów w czterech województwach, tj. podkarpackim, małopolskim, śląskim i zachodniopomorskim. Suma nakładów inwestycyjnych  na koniec marca 2021 r. to 11,6 mld zł, również dzięki którym powstało 35 900 miejsc pracy. Dziękuję  bardzo.  

Norbert Kaczmarczyk
Dziękuję. Pani Marszałek! Wysoka Izbo! Chociaż pora już  bardzo późna albo bardzo wczesna, bo godz. 2.20, to  pomimo tych bardzo burzliwych obrad warto powiedzieć dzisiaj o wielkiej tragedii, jaka spotkała mieszkańców Małopolski i Śląska, jeżeli chodzi o niezwykle intensywne gradobicie, które było tak zatrważającą sytuacją atmosferyczną, że niektórzy obywatele,  którzy pokazywali zdjęcia z tej sytuacji, pokazywali  wręcz kulki gradowe wielkości kurzych jaj. To sytuacja bardzo dramatyczna. Sztab kryzysowy w Małopolsce spotkał się już kilka godzin temu. Zastanawiano się, w jaki sposób służby mogą pomóc mieszkańcom. Natomiast wielki kryzys dotyczy również rolnictwa w tych regionach. Widzieliśmy zdjęcia z tamtych terenów. Wiele setek hektarów upraw jest nie do  odbudowania. Ten potencjał w rolnictwie jest bardzo  ciężki do odbudowania. Niektóre uprawy nie nadają  się już do jakiejkolwiek pracy, do jakiegokolwiek zbioru.  Warto podkreślić, że na obecnym posiedzeniu Sejmu w komisji sejmowej debatowaliśmy na temat  ubezpieczeń w rolnictwie. Problem jest bardzo duży,  dlatego że wielu rolników nie ubezpieczyło dostatecznie swoich upraw. Cieszę się bardzo, że pan minister  rolnictwa Grzegorz Puda w odpowiedzi na interpelację z 20 kwietnia stwierdził, że priorytetem dla rządu  będzie zwiększenie kwot na ubezpieczenia w kolej

Jan Szopiński
nych latach, natomiast jeżeli uda się przesunąć pewne środki w budżecie, być może jeszcze w tym roku  znajdą się kolejne środki. Złożyłem również interpelację w tej sprawie do pana premiera Mateusza Morawieckiego, a także na spotkaniu w Krakowie odnośnie do Polskiego Ładu dla rolnictwa zasygnalizowałem mu, że będzie prawdopodobnie problem nie  tylko z gradobiciem, z deszczem nawalnym, ale być  może i w tym roku z suszą.  Problem jest kompleksowy i zaczął się nie teraz,  nie kilka lat temu, nie kilkanaście lat temu, a tak  naprawdę w latach 90., bo na początku lat 90. zrezygnowano z obowiązkowych ubezpieczeń w rolnictwie.  To doprowadziło później do sytuacji, że te ubezpieczenia drożały. Państwo dopłacało do tych ubezpieczeń, cały czas dopłaca. A rolnicy nigdy nie są bezpieczni, jeżeli chodzi o swoje uprawy, bo cały czas  jakiś kataklizm ich nawiedza, i gdyby ubezpieczyć się  od wszystkich kataklizmów, to praca w rolnictwie  przestałaby się opłacać. Ubezpieczając się od wszystkiego, rolnicy nie są w stanie zarobić tyle, jeżeli chodzi o swoją pracę, aby płacić na te ubezpieczenia. A więc  rolnicy grają w ruletkę, raz ubezpieczają się od jednego kataklizmu, raz od drugiego, czasem próbują  znaleźć jakiś złoty środek. Kończy się to tym, że państwo musi interweniować. I rząd Zjednoczonej Prawicy, jeżeli chodzi o suszę, interweniował rekordowo.  W poprzedniej kadencji były to pieniądze rekordowe,  jeżeli chodzi o suszę, o tę pomoc. Tylko cały czas jest  to pomoc doraźna.  Cieszę się bardzo, że chcemy zbudować naprawdę  dobry system ubezpieczeń, tak naprawdę powrócić  do tego starego systemu wzajemnych ubezpieczeń,  który doprowadzi do sytuacji, w której rolnicy będą  nawzajem sobie pomagać. Jeszcze przy dodatku z budżetu państwa zabezpieczymy rolników od tych trudnych sytuacji, w jakich się znajdują. Dlatego jest bardzo ważne, by zabezpieczyć, w tej kadencji na pewno,  zbudować tę ustawę, bo w przyszłości będziemy się  spotykać z kolejnymi kataklizmami. Te kataklizmy,  jak widzimy, cały czas przychodzą, raz jest to gradobicie, raz jest to susza, raz jest to deszcz nawalny, i nie  jesteśmy w stanie zabezpieczyć się od wszystkiego.  Tylko kompleksowe ubezpieczenia mogą doprowadzić  do dobrego zabezpieczenia. Chciałbym jeszcze zaapelować do użytkowników  dróg, bo zbliżamy się wielkimi krokami do żniw. Często użytkownicy dróg, kierowcy samochodów narzekają na rolników, że jadą zbyt wielkimi sprzętami, że  poruszają się po tych drogach w sposób niebezpieczny. Rolnicy uważają, natomiast musimy uważać na  siebie nawzajem, i jadą po to, by zebrać polski chleb.   Dlatego życzę wyrozumiałości tak kierowcom, jak i rolnikom. Wszystkiego dobrego.  